true দিনাজপুরের বিরামপুরে ছেলেকে জমি লিখে দিতে গিয়ে মো. খাতেমুদ্দিন (৬৫) নামে এক ব্যক্তির মৃত্যু হয়েছে। বুধবার বিকেল সাড়ে ৪টার দিকে উপজেলার সাব-রেজিস্ট্রার অফিসের বাহিরে এ ঘটনা ঘটে। নিহত খাতেমুদ্দিন উপজেলার ২ নং কাটলা ইউনিয়নের দক্ষিণ দাউদপুর গ্রামের মৃত আন্দারু মন্ডলের ছেলে। তার ছেলে হবিবর বলেন, বাবা তার নামীয় ৩ শতক জমি আমার নামে লিখে দেয়ার জন্য বুধবার উপজেলা সাব-রেজিস্ট্রার অফিসে আসেন। দুপুরের খাবারের পর মিষ্টি খেয়ে বাবা হঠাৎ অসুস্থ হয়ে পড়েন। এতে ঘটনাস্থলেই মারা যান তিনি। বিরামপুর দলিল লেখক সমিতির সহ-সাধারণ সম্পাদক আবু সাঈদ জানান, নিহত খাতেমুদ্দিন তার ছেলেকে জমি লিখে দেয়ার জন্য তোশারফ মহুরীর কাছে আসেন। বিকেলে হঠাৎ অসুস্থ হয়ে ঘটনাস্থলেই তিনি মারা যান। উপজেলা সাব-রেজিস্ট্রার অঞ্জনা রানী (ভারপ্রাপ্ত) জানান, ঘটনাটি শুনেছি। নিহতের ছেলেরা এসে মরদেহ নিয়ে চলে গেছেন। তবে জমিটি রেজিস্ট্রি হয়নি।
true ইরানে সামরিক কুচকাওয়াজে গুলি করেছে অস্ত্রধারীরা। এতে বেশ কয়েকজন নিহত হয়েছেন। আহত হয়েছেন প্রায় ২০ জন। দেশটির দক্ষিণ-পশ্চিমাঞ্চলীয় শহর আহভাজে ইরাক যুদ্ধ শুরুর সময়কে উদযাপন করতে বার্ষিকভিত্তিতে আয়োজন করা হয় সমাবেশ। রাষ্ট্রীয় টেলিভিশন বলেছে, ১৯৮০ থেকে ৮৮ সাল পর্যন্ত ইরাক যুদ্ধ স্থায়ী হয়। এ যুদ্ধ শুরু নিয়ে বার্ষিক ভিত্তিতে অনুষ্ঠান আয়োজন করা হয়। একই রকম সামরিক কুচকাওয়াজ আয়োজন করা হয় রাজধানী তেহরান, বন্দর আব্বাস সহ বিভিন্ন শহরে। রাষ্ট্রীয় টেলিভিশনের একজন সাংবাদিক বলেছেন, আহভাজের কুচকাওয়াজ চলাকালে এর স্ট্যান্ডের পিছন থেকে কয়েকজন অস্ত্রধারী গুলি করা শুরু করে। এতে অনেকে হতাহত হন। আধা সরকারি সংবাদ সংস্থা মেহর বলেছে, হামলাকারীদের কয়েকজন পালানোর চেষ্টা করলে আরো গোলাগুলি হয়। এ হামলার জন্য সুন্নি মুসলিমদের উগ্রপন্থি গ্রুপকে দায়ী করেছে রাষ্ট্রীয় টেলিভিশন।
true আংটি বদল, বিয়ের অনুষ্ঠান- কোন কিছুই হয় না। শুধু তাই নয়, শ্বশুরবাড়িতে গিয়ে থাকার কোনও ব্যাপার নেই। তবে অবাক হওয়ার মতো বিষয় হচ্ছে, বিয়ের পর পাত্রকে রাতে পাত্রীর বাড়িতে থাকে। আর সকাল হলে ফিরে যায় নিজের বাড়ি।   তিব্বত সীমান্তের কাছে, চীনের ইয়ুনান ও সিচুয়ান প্রদেশের বাসিন্দা এরা। এদের বলা হয় মোসুও জনগোষ্ঠী। তাদের জনসংখ্যা প্রায় ৪০ হাজার। জনসংখ্যা এত কম বলে চীনের প্রশাসন এই গোষ্ঠীকে পরিচিতি দেয় না।   মোসুও গোষ্ঠী মাতৃতান্ত্রিক। এখানে সব কিছুর নেতৃত্বে নারীরা। বাড়ির কাজকর্ম থেকে গোষ্ঠীর প্রশাসনিক দায়দায়িত্ব, সবই বহন করেন তারা।    এদের বিয়ের রীতি হচ্ছে ছেলে-মেয়ে নিজেরাই নিজেদের পছন্দ করে। বিয়ের পর রাতে ছেলে যায় মেয়ের বাড়িতে। সকাল হলে সে ফিরে যায় নিজের বাড়ি। এমনভাবেই সম্পর্ক চলে দুজনের। যত দিন মনে হয়, তত দিন। যে ঘরে পাত্র-পাত্রী রাত কাটায় তাকে ‘ফ্লাওয়ার রুম’ বলা হয়। একজন নারীর সঙ্গে যে একজন পুরুষেরই সম্পর্ক থাকে তা একেবারেই নয়। এছাড়া মহিলারা অন্তঃসত্ত্বা হলে, তার সন্তানের পিতৃ পরিচয়েরও প্রয়োজন হয় না। শিশুটি বেড়ে ওঠে তার মায়ের কাছেই।   চীনারা মোসুও সম্প্রদায়কে হীন দৃষ্টিতে দেখে। তারা মনে করে, এই সম্প্রদায় এখনও আদিম যুগেই পড়ে রয়েছে।
true বর্তমানে বিচার বিভাগ, নির্বাহী বিভাগের চাপের মুখে রয়েছে বলে অভিযোগ করেছেন সুপ্রিম কোর্ট আইনজীবী সমিতির সভাপতি জয়নুল আবেদীন। সাবেক প্রধান বিচারপতি এস কে সিনহার বই নিয়ে সংবাদ সম্মেলনে এ অভিযোগ করেন তিনি। এ সময় জয়নুল আবেদীন দাবি করেন, সাবেক প্রধান বিচারপতি সিনহাকে পদত্যাগে বাধ্য করার মাধ্যমে সরকার, বিচার বিভাগের নিয়ন্ত্রণ নিয়েছে। এস কে সিনহার পদত্যাগের পরই জিয়া অরফানেজ ট্রাস্ট মামলায় বিএনপি চেয়ারপারসন খালেদা জিয়াকে সাজা দেয়া হয়েছে বলেও মন্তব্য করেন তিনি। সম্প্রতি প্রকাশিত আত্মজীবনীমূলক বইয়ে সাবেক প্রধান বিচারপতি সুরেন্দ্র কুমার সিনহা দাবি করেন, চাপের মুখে তাকে দেশত্যাগ করতে হয়েছে। তবে এ অভিযোগ মনগড়া বলছেন, আওয়ামী লীগের নেতারা।
true গোপালগঞ্জের কোটালীপাড়া উপজেলায় ইয়াবাসহ তিন মাদক ব্যবসায়ীকে গ্রেফতার করেছে পুলিশ।   গত বুধবার দিবাগত রাতে গোপন সংবাদের ভিত্তিতে কোটালীপাড়া থানা  পুলিশের একটি দল উপজেলার তারাশী ব্রিজের উপর থেকে ইয়াবাসহ মো. স্বাধীন দাড়িয়া(২২), মো. মেহেদী হাসান আকাশ (২৩) ও মনির গাজী (২৫) নামে তিন মাদক ব্যবসায়ীকে গ্রেফতার করা হয়।   কোটালীপাড়া থানার অফিসার ইনচার্জ (ওসি) মোহাম্মদ কামরুল ফারুক বলেন, গ্রেফতারকৃতরা এলাকায় দীর্ঘদিন ধরে মাদক ব্যবসা করে আসছে। গ্রেফতারকৃত স্বাধীন দাড়িয়ার বিরুদ্ধে কোটালীপাড়া থানায় একাধিক মাদক মামলা রয়েছে। তাদের বিরুদ্ধে মাদক আইনে মামলা দিয়ে জেল হাজতে প্রেরণ করা হয়েছে।
true নাটোর শহরের নির্মাণাধীন সড়কের ড্রেন থেকে একটি গ্রেনেড উদ্ধার করা হয়েছে। বুধবার (১৯ সেপ্টেম্বর) দুপুরে শহরের মাদরাসা মোড় এলাকা থেকে গ্রেনেডটি উদ্ধার করা হয়। পুলিশ জানায়, বুধবার (১৯ সেপ্টেম্বর) দুপুরে মাদরাসা মোড় এলাকায় শ্রমিকরা সম্প্রসারিত সড়কের নির্মাণাধীন ড্রেনে কাজ করার সময় একটি গ্রেনেড দেখতে পায় । খবর পেয়ে পুলিশ গ্রেনেডটি উদ্ধার করে থানায় নিয়ে আসে। পরবর্তীতে এটি নিস্ক্রিয় করা হবে। গ্রেনেডটি মুক্তিযুদ্ধের সময়ের বলে ধারণা করছে পুলিশ।
true এশিয়া কাপে আজ ‘এ’ গ্রুপের ম্যাচে ভারতের বিপক্ষে টস জিতে ব্যাট করার সিদ্ধান্ত নিয়েছে পাকিস্তান। দুবাই ইন্টারন্যাশনাল স্টেডিয়ামে ম্যাচটি শুরু হবে বাংলাদেশ সময় বিকাল সাড়ে পাঁচটায়। দুই দলই ইতোমধ্যে সুপার ফোর নিশ্চিত করেছে। আজকের ম্যাচের মাধ্যমে নিশ্চিত হবে কারা গ্রুপ চ্যাম্পিয়ন হবে ও কারা গ্রুপ রানার্স আপ হবে। আজ ভারত একাদশে ফিরেছেন হার্দিক পান্ডিয়া ও ভুবনেশ্বর কুমার। বাদ পড়েছেন খলিল আহমেদ ও শারদুল ঠাকুর। গত ১৫ সেপ্টেম্বর হংকংকে আট উইকেটে হারিয়েছিল পাকিস্তান। আর গতকাল হংকংকে ২৬ রানে হারায় ভারত। দুই ম্যাচেই হেরে বাদ পড়েছে হংকং। অন্যদিকে, ‘বি’ গ্রুপ থেকে সুপার ফোরে উঠেছে বাংলাদেশ ও আফগানিস্তান। আর বাদ পড়েছে শ্রীলঙ্কা। পাকিস্তান একাদশ: ইমাম-উল-হক, ফখর জামান, বাবর আজম, শোয়েব মালিক, সরফরাজ আহমেদ (অধিনায়ক, উইকেটরক্ষক), আসিফ আলী, শাদব খান, ফাহিম আশরাফ, মোহাম্মদ আমির, হাসান আলী, উসমান খান। ভারত একাদশ: রোহিত শর্মা (অধিনায়ক), শিখর ধাওয়ান, আম্বাতি রায়ডু, মহেন্দ্র সিং ধোনি (উইকেটরক্ষক), দিনেশ কার্তিক, কেদার যাদব, হার্দিক পান্ডিয়া, ভুবনেশ্বর কুমার, জ্যাসপ্রীত বুমরাহ, যুজবেন্দ্র চাহাল, কুলদীপ যাদব।
true ভারতের আসামে নাগরিক তালিকায় নতুন করে নাম তোলা এবং এ সংক্রান্ত আপত্তি জানানোর জন্য নতুন তারিখ ঘোষণা করেছে দেশটির সুপ্রিম কোর্ট। আদালত জানিয়েছে, আগামী ২৫ সেপ্টেম্বর থেকে শুরু করে পরবর্তী ৬০ দিন ধরে এই প্রক্রিয়া চলবে। এক প্রতিবেদনে এ খবর জানিয়েছে ভারতীয় সংবাদমাধ্যম দ্য ইন্ডিয়ান এক্সপ্রেস। গত ৩০ জুলাই আসামের নাগরিক তালিকা (এনআরসি)-এর চূড়ান্ত খসড়া প্রকাশিত হয়। সেখানে মোট ৩.২৯ কোটি আবেদনকারীর মধ্যে ২.৯ কোটি মানুষের নাম ছিল। ৪০.০৭ লাখ আবেদনকারীর নাম আসামের এই ঐতিহাসিক নথি থেকে বাদ পড়েছে। এই এনআরসি’র মাধ্যমেই স্থির হবে আসামের নাগরিকত্ব। এই খসড়া নিয়ে আপত্তি তুলেছে বিভিন্ন রাজনৈতিক দল। এ নিয়ে সবচেয়ে বেশি সরব হয়েছে তৃণমূল কংগ্রেস। পশ্চিমবঙ্গের শাসক দলের অভিযোগ, এই এনআরসি’র মাধ্যমে মুসলমানদের উপর আক্রমণ করা হচ্ছে। আসাম এনআরসি’তে সেসব নাগরিকদের নাম নথিভুক্ত হবে, যারা ২৫ মার্চ, ১৯৭১-এর আগে থেকে আসামে বাস করছেন। এনআরসি’র আবেদন প্রক্রিয়া ২০১৫ সালের মে মাসে শুরু হয়েছিল। 
true সাইবার তথা ডিজিটাল অপরাধের কবল থেকে রাষ্ট্র এবং জনগণের জান-মাল ও সম্পদের নিরাপত্তা বিধানে প্রয়োজনীয় বিধান করে আজ বুধবার সংসদে ডিজিটাল নিরাপত্তা বিল, ২০১৮ সংশোধিত আকারে পাস করা হয়েছে। ডাক, টেলিযোগাযোগ ও তথ্যপ্রযুক্তি মন্ত্রী মোস্তাফা জব্বার বিলটি পাসের প্রস্তাব করেন। বিলে বিধান করা হয় যে, এর কোনো বিধানের সঙ্গে অন্য কোনো আইনের কোনো বিধান অসামঞ্জস্য হয়, তাহলে অন্য কোনো আইনের বিধানের সঙ্গে যতটুকু অসামঞ্জস্য হয় ততটুকুর ক্ষেত্রে প্রস্তাবিত বিলের বিধান কার্যকর হবে। বিলে বিধান করা হয় যে, কোনো ব্যক্তি দেশের বাইরে বিলের বিধানের অধীন কোনো অপরাধ সংঘটন করলে তা বাংলাদেশে সংঘটিত হয়েছে বলে বিবেচিত হবে। বিলে বিধান করা হয়, কোনো ব্যক্তি বাংলাদেশের বাইরে থেকে দেশে অবস্থিত কোনো কম্পিউটার, কম্পিউটার সিস্টেম বা কম্পিউটার নেটওয়ার্কের সাহায্যে দেশের অভ্যন্তরে প্রস্তাবিত বিধানের অধীন কোনো অপরাধ সংঘটন করলে ওই অপরাধ দেশে সংঘটিত হয়েছে বলে বিবেচিত হবে। এছাড়া কোনো ব্যক্তি বাংলাদেশের অভ্যন্তর থেকে দেশের বাইরে এ বিধানের অধীন কোনো অপরাধ সংঘটন করেন তাহলে সে অপরাধের সম্পূর্ণ প্রক্রিয়া দেশে সংঘটিত হয়েছে বলে বিবেচিত হবে। বিলে ডিজিটাল নিরাপত্তা এজেন্সি গঠনের বিধান করা হয়েছে। এর প্রধান কার্যালয় ঢাকায় এবং প্রয়োজনে ঢাকার বাইরে দেশের যে কোনো স্থানে এর শাখা কার্যালয় স্থাপনের বিধান করা হয়। বিলে এজেন্সির মহাপরিচালক নিয়োগ ও তার দায়িত্ব, কর্তব্য, ক্ষমতা এবং জনবল কাঠামোসহ অন্যান্য বিষয়ে বিধান করা হয়েছে। 
false মাদকের বিরুদ্ধে বিশ্ব যখন একাট্টা, তখন গাঁজা সেবনকারীদের চাকরির অফার দিচ্ছে যুক্তরাষ্ট্রভিত্তিক মহাকাশ গবেষণা সংস্থা নাসা। এ সংক্রান্ত একটি চাকরির বিজ্ঞাপন নাসার ওয়েবসাইটে প্রকাশ করা হয়েছে। বিজ্ঞপ্তিতে বলা হয়েছে, নাসা এমন মানুষ খুঁজছে যারা টানা ৭০ দিন গাঁজা টানতে টানতে শুয়ে থাকতে রাজি। তবে তাদের এই সময়টুকুর জন্য দেয়া হবে, ১৮ হাজার মার্কিন ডলার অর্থাৎ বাংলাদেশি মুদ্রায় সোয়া ১৪ লাখ টাকা। তবে শুয়ে শুয়ে বই পড়তে, স্কাইপে ভিডিও চ্যাট করতে বা গেম খেলতে পারবেন ওই ব্যক্তি। তার সঙ্গে লাগাতার টানতে হবে বিভিন্ন প্রকার গাঁজা। নাসা আরো জানাচ্ছে, দীর্ঘ মহাকাশযাত্রায় মানুষের দেহে কী প্রতিক্রিয়া হচ্ছে তা জানতে চায় তারা। সঙ্গে সেই সময় গাঁজার কী ভূমিকা হতে পারে তাও খতিয়ে দেখা হচ্ছে। এদিকে পৃথিবী থেকে মঙ্গলগ্রহে কোনো যান পাঠাতে ৯ মাস সময় লাগে। তাই ধারণা করা হচ্ছে, নাসার এমন গবেষণা মঙ্গল অভিযানের প্রস্তুতি। 
true রাজধানীর পল্লবীতে পথ শিশুদের জন্য স্বাস্থ্য ক্যাম্প পরিচালনা করেছে পল্লী শিশু ফাউন্ডেশন অব বাংলাদেশ (পিএসএফ)।  পিএসএফ এবং বাংলাদেশ এলায়েন্স ফর সোস্যাল ইক্যুইটি ফাউন্ডেশনের যৌথ উদ্যোগে আয়োজনে ‘পথ শিশুদের ভ্রম্যমান ক্লিনিক প্রজেক্ট’ এর আওতায় আজ বুধবার ক্যাম্প পরিচালিত হয়। মিরপুর ফুলবাগান সামাজিক ও সাংস্কৃতিক সংস্থা এই ক্যাম্পে সহযোগীতা করে। স্বাস্থ্য ক্যাম্পে বাংলাদেশের স্বনামধন্য শিশুরোগ বিষেশজ্ঞ অধ্যাপক ডা. মো. সিরাজুল ইসলাম প্রায় ৫২ জন পথ শিশুদের চিকিত্সা প্রদান ও বিনামূল্যে ঔষধ বিতরন করেন। ক্যাম্পে সহযোগীতা করেন পল্লী শিশু ফাউন্ডেশন অব বাংলাদেশের হেলথ্ প্রজেক্ট এর ভারপ্রাপ্ত প্রকল্প পরিচালক ডা. উত্পল সূত্রধর, ভারপ্রাপ্ত সিইও- মনসুর আহমেদ।  ঢাকাসহ দেশের বিভিন্ন এলাকায় পল্লী শিশু ফাউন্ডেশন অব বাংলাদেশ-এর এই উদ্যোগ অব্যাহত থাকবে বলে আয়োজকদের পক্ষ থেকে জানানো হয়।
true এলএনজি চলে আসায় নির্বাচনের আগেই গ্যাসের দাম বাড়ানোর সিদ্ধান্ত নিতে যাচ্ছে সরকার। দু-একদিনের মধ্যে বাড়তি মূল্য ঘোষণা করতে পারে নিয়ন্ত্রক সংস্থা -বিইআরসি। তারা বলছে, আবাসিকে নয়, এই দাম বৃদ্ধি কার্যকর হবে বিদ্যুৎ, সার ও শিল্প খাতে। গত ১১ থেকে ২১ জুন গ্যাসের দাম বাড়ানোর বিষয়ে গণশুনানি শুরু করে এনার্জি রেগুলেটরি কমিশন। শুনানিতে প্রতি ঘনমিটার গ্যাসের দাম ৭ টাকা ৩৯ পয়সা থেকে বাড়িয়ে ১২ টাকা ৯৫ পয়সা করার প্রস্তাব করে কোম্পানিগুলো। শুনানি শেষ হওয়ার ৯০ দিনের মধ্যে সিদ্ধান্ত জানাতে হয় বিইআরসিকে। তাই আগামী সপ্তাহেই দিতে হবে ঘোষণা। গত শনিবার গ্যাসের দাম বাড়ানোর ইঙ্গিত দিয়েছেন প্রধানমন্ত্রীর জ্বালানি উপদেষ্টা। তবে এই মুহুর্তে গ্যাসের দাম বাড়লে সব ধরণের শিল্প প্রতিষ্ঠানের সক্ষমতা কমে যাবে বলে আশঙ্কা করছেন ব্যবসায়ীরা। বিশেষজ্ঞরা বলছেন, দুর্নীতি ও অপচয় রোধ করা গেলে গ্যাসের দাম না বাড়িয়েই আমদানি করা এলএনজির দাম সমন্বয় সম্ভব। বর্তমানে এলএনজি সরবরাহ কম হওয়ায় প্রাথমিকভাবে প্রতি ঘনমিটার গ্যাসের দাম ৩০ শতাংশ বাড়ানোর প্রস্তুতি নিয়েছে বিইআরসি। তবে এলএনজি সরবরাহ বাড়ার সাথে সাথে গ্যাসের দাম আরো বাড়বে, বলছে সংস্থাটি। 
true জাতীয় ক্রিকেট দলের প্রধান নির্বাচক মিনহাজুল আবেদিন নান্নুর বাসায় ডাকাতি ও মালামাল লুটপাট হয়েছে। তার মোহাম্মদপুরের নবোদয় হাউজিং সোসাইটির বাসায় এই ডাকাতির ঘটনা ঘটে। শুক্রবার ডাকাতির ঘটনা ঘটলেও তখন কেউই টের পায়নি। গতকাল সন্ধ্যায় প্রথম জানতে পারে তার বোনের পরিবার। এশিয়া কাপের জন্য বাংলাদেশ দলের সঙ্গে মিনহাজুল দুবাই যাওয়ায় তালাবদ্ধ অবস্থায় ছিল তার বাসা। ডাকাতি হওয়ার খবর শুনে আজ সকাল ১১টার দিকে দেশে ফিরেন তিনি। এ বিষয়ে দৈনিক মানবজমিনকে মিনহাজুল আবেদিন নান্নু বলেন, আমার স্ত্রী ও আমি দু’জনই বাংলাদেশ জাতীয় দলের সঙ্গে দুবাইয়ে ছিলাম। সেখান থেকে জানতে পারি আমার মোহাম্মদ পুরের বাসায় ডাকাতি হয়েছে। সেই সংবাদে দেশে ফিরে এখনই বাসায় আসলাম। বাসায় এসে দেখি ডাকাত দল আমার বাসার সব কিছু নিয়ে গেছে। পুলিশ এসেছে। কী কী ক্ষতি হয়েছে তার লিস্ট করছি। তারপর হিসেবে করে বলা যাবে কী পরিমাণ সম্পদ খোয়া গেছে। আমি দ্রুতই আইনী ব্যাবস্থা নেয়ার প্রক্রিয়া শুরু করেছি। পরবর্তীতে আমি এই বিষয়ে বিস্তারিত জানাতে পারবো। মোহাম্মদপুরের বাসায় দ্বিতীয় তলায় থাকেন মিনহাজুল। উপরের তলায় থাকেন তার বোনের পরিবার। ডাকাতির সময় অবশ্য কেউই টের পায়নি। মিনহাজুলের বড় ভাই নুরুল আবেদীন নোবেল জানান, ডাকাতি হয়েছে শুক্রবার। তখন কেউই টের পায়নি। গতকাল সন্ধ্যায় আমরা জানতে পেরেছি। খুব বড় ধরণের ডাকাতি হয়েছে।
false স্বামীকে দুধভাত খেতে দিয়েছেন এক বাংলাদেশী মহিলা। স্বামীও বেশ খাচ্ছিল। কিন্তু, খেতে খেতে হটাৎ-ই তিনি তার মধ্যে পায় একটি চুল! ব্যস, এই সামান্য কারণেই তেলে-বেগুনে রেগে যায় তাঁর স্বামী। রেগে ওই বাংলাদেশী মহিলা কে পাশবিক অত্যাচারের পাশাপাশি, জোর করে মাথাও ন্যাড়া করে দিলেন। এই ঘটনাটি ঘটেছে বাংলাদেশের জয়পুরহাট সদর উপজেলার পুরানাপৈল শালগ্রামে, গত সোমবার সকাল ১০ টা নাগাদ। পরে গ্রামবাসীদের এবং ওই নির্যাতিতা বাংলাদেশী মহিলা’র অভিযোগের ভিত্তিতে সেখানকার স্থানীয় পুলিশ অভিযুক্তকে গ্রেপ্তার করেছে। গ্রামবাসী এবং ওই নির্যাতিতা বাংলাদেশী মহিলার আত্বীয়স্বজনরা জানান যে, সোমবার সকালে ১০ টা নাগাদ পুরানাপৈল শালগ্রামের বাসিন্দা বাবলু মিয়াকে দুধভাত খেতে দিয়েছিলেন তার স্ত্রী আরজিনা বেগম।
true তিন তালাক প্রথাকে শাস্তিযোগ্য অপরাধ বিবেচনা করে একটি অধ্যাদেশ পাশ করেছে ভারতের কেন্দ্রীয় মন্ত্রিসভা। বুধবার ভারতের কেন্দ্রীয় মন্ত্রিসভার বৈঠকে অধ্যাদেশটি পাশ হয়েছে। দেশটির আইনমন্ত্রী রবিশঙ্কর প্রসাদ এ কথা জানিয়েছেন। গতকাল রাতে দেশটির প্রেসিডেন্ট রাম নাথ কোবিন্দ অধ্যাদেশে সই করেছেন।  অধ্যাদেশ অনুযায়ী, এখন থেকে কারো বিরুদ্ধে এ অভিযোগ আসলে তার সর্বোচ্চ তিন বছর কারাদণ্ড হতে পারে। এখন থেকে কোনো নারী নিজে কিংবা তার রক্তের সম্পর্কীয় কেউ অভিযোগ করলে এটি অপরাধ হিসেবে আমলে নেয়া হবে।কিন্তু স্বামী-স্ত্রীর দুজন আপসরফায় চলে গেলে মামলা উঠে যাবে। মামলায় স্বামীকে জামিন দেয়া হবে কি-না স্ত্রীর বয়ান শোনার পরই আদালত সেই সিদ্ধান্ত নেবে। এ মামলায় পুলিশও জামিন দিতে পারবে না। একমাত্র আদালতের বিচারপতিরই জামিন দেয়ার অধিকার রয়েছে। এখন থেকে ভারতে তিন তালাক ফৌজদারি অপরাধ হিসাবে গণ্য হবে। সূত্র: টাইমস অব ইন্ডিয়া
true চট্টগ্রামে ইসলামী ছাত্রশিবিরের তিন সাথীকে গ্রেফতার করেছে পুলিশ। বুধবার নগরীর বাকলিয়া কালামিয়া বাজার এলাকা তাদের গ্রেফতার করা হয়।   তারা হলেন- এরশাদউল্লাহ, মিজানুর রহমান ও আসিফউদ্দিন। পরে তাদের দেয়া তথ্য অনুযায়ী রাহাত্তারপুল এলাকার একটি বাসা থেকে দুইটি ককটেল, লাঠিসোটা, উগ্রবাদী বই ও সাংগঠনিক নথিপত্র উদ্ধার করা হয়। এ ঘটনায় বাকলিয়া থানায় বিশেষ ক্ষমতা আইন ও বিস্ফোরক আইনে মামলা হয়েছে।   বাকলিয়া থানার ভারপ্রাপ্ত কর্মকর্তা প্রণব চৌধুরী ইত্তেফাককে বলেন, নাশকতার পরিকল্পনার অভিযোগে কালামিয়া বাজার এলাকায় অভিযান চালিয়ে ছাত্রশিবিরের তিন সাথীকে গ্রেফতার করা হয়েছে। পরে তাদের দেওয়া তথ্যে রাহাত্তারপুল এলাকার বিসমিল্লাহ টাওয়ারের ষষ্ঠ তলার একটি বাসা থেকে দুইটি ককটেল, লাঠিসোটা, উগ্রবাদী বই ও সাংগঠনিক নথিপত্র উদ্ধার করা হয়েছে। তিনজনকে আসামি করে বাকলিয়া থানায় মামলা হয়েছে। 
true কোনো ব্যক্তির বেপরোয়া ও অবহেলাজনিত গাড়ি চালানোর কারণে দুর্ঘটনা ঘটলে এবং সেই দুর্ঘটনায় কেউ আহত বা নিহত হলে সর্বোচ্চ ৫ বছর কারাদণ্ড বা ৫ লাখ টাকা জরিমানা বা উভয় দণ্ডের বিধান বহাল রেখে জাতীয় সংসদে ‘সড়ক পরিবহন বিল-২০১৮’ পাস হয়েছে। গতকাল সড়ক পরিবহন ও সেতুমন্ত্রী ওবায়দুল কাদের বিলটি পাসের প্রস্তাব উত্থাপন করলে তা কণ্ঠভোটে পাস হয়। স্পিকার ড. শিরীন শারমিন চৌধুরীর সভাপতিত্বে শুরু হওয়া অধিবেশনে বিলটি পাসের আগে জনমত যাচাই ও বাছাই কমিটিতে পাঠানোর প্রস্তাব দেন বিরোধী দল জাতীয় পার্টির সংসদ সদস্য নুরুল ইসলাম ওমর, সেলিম উদ্দিন, মোহাম্মদ আব্দুল মুনিম চৌধুরী, মো: ফখরুল ইমাম, নুরুল ইসলাম মিলন, বেগম নূর-ই-হাসনা লিলি চৌধুরী, বেগম মাহজাবীন মোরশেদ, কাজী ফিরোজ রশীদ, বেগম রওশন আরা মান্নান ও শামীম হায়দার পাটোয়ারী। কিন্তু তাদের সেই প্রস্তাব কণ্ঠভোটে নাকচ হয়ে যায়। তারা বিলের বিভিন্ন ধারায় সংশোধনী প্রস্তাব দিলেও প্রস্তাবগুলো গৃহীত হয়নি। জনমত যাচাইয়ের প্রস্তাব উত্থাপনকালে বিরোধীদলীয় সদস্যরা বলেন, নিরাপদ সড়ক নেই। সড়কে প্রতিনিয়ত মৃত্যু ঘটছে। সারা দেশে সড়কে বিশৃঙ্খলা বিরাজ করছে। স্কুলশিক্ষার্থীরা তা আমাদের চোখে আঙুল দিয়ে দেখিয়ে দিয়েছে। তাদের দাবি অনুযায়ী সরকারও বিষয়টি আন্তরিকতার সাথে নিয়েছে। যে কারণে দ্রুততার সাথে এই আইনটি পাসের উদ্যোগ নিয়েছে। জবাবে মন্ত্রী ওবায়দুল কাদের বলেন, ছাত্রছাত্রীরা আন্দোলন করেছে বলে এই বিলটি তড়িঘড়ি করে সংসদে আনা হয়েছে এটা ঠিক নয়। বিলটি দেড় বছর আগে মন্ত্রিসভায় নীতিগত অনুমোদনের পর সংশ্লিষ্টদের মতামত নেয়া হয়েছে। ৫৭ পৃষ্ঠার এই বিল একদিনে আসেনি। অনেক আলাপ-আলোচনার সোনালি ফসল এই বিলটি। বিলে শাস্তির বিধান বাড়ানো হয়েছে বলে তিনি উল্লেখ করেন। তিনি আরো বলেন, কেউ ইচ্ছাকৃত দুর্ঘটনা ঘটালে সেই মামলা ফৌজদারি কার্যবিধির ৩০২ ধারায় বিচার হবে। আর সেখানে সর্বোচ্চ শাস্তি মৃত্যুদণ্ড। ফলে এই আইনের সর্বোচ্চ শাস্তি ৫ বছর নয়, মৃত্যুদণ্ড। ১৩ সেপ্টেম্বর সংসদে বিলটি উত্থাপনের পর অধিকতর পরীক্ষা-নিরীক্ষার জন্য সড়ক পরিবহন ও সেতু মন্ত্রণালয়বিষয়ক সংসদীয় স্থায়ী কমিটিতে পাঠানো হয়। কমিটি বিলটি পাসের সুপারিশ করে গত ১৭ সেপ্টেম্বর সংসদে প্রতিবেদনটি জমা দেয়। 
false বাংলাদেশের জনপ্রিয় কথাসাহিত্যিক কাজী আনোয়ার হোসেনের সৃষ্ট কাহিনী-চরিত্র মাসুদ রানা নিয়ে ছবি নির্মাণ করা হবে ঢালিউডে। এতে নায়িকার ভূমিকায় দেখা যাবে বলিউড অভিনেত্রী শ্রদ্ধা কাপুরকে। আজ বৃহস্পতিবার নিজেদের ভেরিফায়েড ফেসবুক পেজে বিষয়টি জানিয়েছেন ছবিটির প্রযোজনা প্রতিষ্ঠান জাজ মাল্টিমিডিয়া। বর্তমানে 'সাহো' ছবির জন্য আলোচনায় আছেন শ্রদ্ধা। এতে 'বাহুবলী' খ্যাত তারকা প্রভাসের সাথে দেখা যাবে তাকে। এছাড়া তার 'আশিকী ২', 'বাঘি' ছবিও দর্শকদের নজর কেড়েছে।'মাসুদ রানা' ছবিটি পরিচালনা করবেন আসিফ আকবর, জাজ মাল্টিমিডিয়ার সাথে আরও প্রযোজনা করবে সিলভারলাইন প্রোডাকশন্স। ছবিতে হলিউড ও ঢালিউডের গুণী অভিনয়শিল্পীরা কাজ করবেন। ছবির শুটিং শুরু হবে ২৭ সেপ্টেম্বর। শুটিং হবে বাংলাদেশ, মরিশাস, থাইল্যান্ড, আমেরিকা ও আফ্রিকাতে।
true আগামী জাতীয় সংসদ নির্বাচনে সাইবার ক্রাইমকে হুমকি হিসেবে দেখছে পুলিশের কাউন্টার টেররিজম ইউনিট। নির্বাচনের সময় একটি চক্র অনলাইনে মিথ্যা ও গুজব রটাতে পারে। এজন্য পুলিশের সাইবার ক্রাইম ইউনিট সজাগ রয়েছে বলে জানিয়েছেন ডিআইজি প্রধান মনিরুল ইসলাম। শনিবার সকালে রাজধানীর সেগুনবাগিচায় বাংলাদেশ ক্রাইম রিপোর্টার্স অ্যাসোসিয়েশনে (ক্র্যাব) শিশু-কিশোর চিত্রাংকন প্রতিযোগিতার উদ্বোধন অনুষ্ঠানে কাউন্টার টেররিজম ইউনিটের প্রধান ডিআইজি মনিরুল ইসলাম এসব কথা বলেন। তিনি বলেন, আগামী ১০ অক্টোবর ২১ আগস্ট গ্রেনেড হামলা মামলার রায়কে কেন্দ্র করে বিশৃঙ্খলার চেষ্টা কঠোরভাবে দমন করা হবে বলে জানান পুলিশের ডিআইজি। তিনি বলেন, আসন্ন দুর্গাপূজায় সন্ত্রাসীর গোষ্ঠীর কোনো হুমকি নেই। এরপরও আমরা বিষয়টি নজরদারীর মধ্যে রেখেছি। জাতীয় নির্বাচনে সন্ত্রাসীর গোষ্ঠীর হুমকি আছে কিনা এমন প্রশ্নের জবাবে তিনি বলেন, একটি সুষ্ঠু ও সুন্দর নির্বাচন অনুষ্ঠিত করতে আইনশৃঙ্খলা বাহিনী বদ্ধ পরিকর। এরপরও কেউ বিশৃঙ্খলা করলে তাদের বিরুদ্ধে আইননানুগ ব্যবস্থা নেয়া হবে। এসময় আরো উপস্থিত ছিলেন ডিআরইউ সভাপতি সাইফুল ইসলাম, ক্র্যাব সভাপতি আবু সালেহ আকন, সাধারণ সম্পাদক সরোয়ার আলম, সহ-সভাপতি মাসুম মিজান, ডিএমপি মিডিয়া শাখার উপকমিশনার মাসুদুর রহমান, অতিরিক্ত উপকমিশনার ওবায়দুর রহমান প্রমুখ।
true জনপ্রিয় মার্ভেল কমিক সুপারহিরোদের সঙ্গে সাধারণত দেখা যায় লোকি ও স্কারলেটের মতো চরিত্রগুলো। তবে এবার সে প্রথা ভাঙা হচ্ছে। এককভাবে আসছে লোকি ও স্কারলেট। ডিজনিই নতুন টিভি শোতে তারা আসছেন এভাবেই। এখানেও অভিনেতা টম হিডেলস্টন লোকি হিসেবে এবং এলিজাবেথ ওলসেন স্কারলেট চরিত্রটি করবেন। ভ্যারাইটি পত্রিকার বরাতে জানা যায়, ডিজনি তাদের নতুন স্ট্রিমিং সার্ভিসের জন্য বেশ কয়েকটি সিরিজ তৈরি করছে। যেগুলো পর্দায় আসবে ২০১৯ সালে। এরমধ্যেই থাকছে লোকি ও স্কারলেটকে নিয়ে একক সিরিজ। এ সিরিজগুলোর পর্ব সংখ্যা হবে ৬ থেকে ৮টি করে। মার্ভেল ও ডিজনি তাদের এই নতুন প্রকল্পের জন্য বেশ বড় বাজেট বরাদ্দ করেছে। জানা যায়, সবকিছুই এখন প্রাথমিক পর্যায়ে আছে। সিরিজের পরিচালক এখনও চূড়ান্ত হয়নি। এখন শুধু পাণ্ডুলিপি তৈরির কাজ চলছে। সূত্র: ইন্ডিয়ান একপ্রেস
false যদি কেউ আপনাকে ফেসবুকের প্রতিষ্ঠাতার নাম জিজ্ঞাসা করে, তাহলে আপনি হুমকি দিয়ে বলবেন মার্ক জুকারবার্গ না। কিন্তু 99% ফেসবুক ব্যবহারকারীরা মার্ক জুকারবার্গ এর নাম বলবেন। কিন্তু দেখা যায় যে মানুষ এই বাস্তবতা সম্পর্কে সচেতন নয়, যে ফেসবুকের প্রকৃত প্রতিষ্ঠাতা একজন ভারতীয়। তার নাম দিব্য নরেন্দ্র৩৬ বছর বয়সী দিব্য নরেন্দ্রের জন্মদিন ১৯৮২ সালের ১৮ ই মার্চ জন্মগ্রহণের আগেই মার্কিন যুক্তরাষ্ট্রে চলে আসেন। তাই, নিউইয়র্কে জন্মগ্রহণ করেন দিব্য। দিব্য এর বাবা-মা চেয়েছিলেন তাদের মত একজন ডাক্তার হোক, কিন্তু দিব্য একটি উদ্যোক্তা হওয়ার স্বপ্ন দেখে। তিনি শুরু থেকে ভিন্ন এবং অসাধারণ কিছু করতে চেয়েছিলেন এবং তার কঠোর পরিশ্রমের কারণে, তিনি তার স্বপ্ন পূরণ করেন এবং ফেসবুকের প্রতিষ্ঠাতা হন। কিন্তু তার নামের দ্বারা তার আবিষ্কার একজন কু-কৌশলে ব্যবহার করে সেটা চুরি করে নেয়। তিনি আর কেউ নন, তিনি মার্ক জুকারবার্গ। মার্ক জুকারবার্গ ফেসবুকের প্রতিষ্ঠাতা হিসাবে বিখ্যাত হয়ে উঠেছে এই কারণে। কিন্তু বাস্তবতা হল ফেসবুক “হার্ভার্ড সংযোগ সোশ্যাল সাইট” এর আবিষ্কারের সময় জন্মগ্রহণ করেছিল। দিব্য সেখানে দীর্ঘ সময় ধরে কাজ করছেন। মার্ক জুকারবার্গ শুধুমাত্র এই প্রজেক্টে উপদেষ্টা হিসেবে অন্তর্ভুক্ত ছিল কিন্তু জুকারবার্গ এই প্রকল্পটি হ্যাক করে নেয়। এর পরে, তিনি নিজের নামে নিজের ডোমেইন নিবন্ধন করেন। সেজন্য মার্ক ও দিব্যের মধ্যে প্রচণ্ড ঝামেলা তৈরি হয়েছিল। শীঘ্রই দিব্য ২00৪ সালে আমেরিকান একটি আদালতে মার্ক জুকারবার্গের বিরুদ্ধে আবেদন করেন। আদালতে পরিষ্কার প্রমানিত হয় যে ফেসবুকের প্রকৃত প্রতিষ্ঠাতা দিব্য নরেন্দ্র এবং মার্ক জুকারবার্গ কে এই জালিয়াতি করার জন্য জরিমানা করা হয় প্রায় 65 মিলিয়ন ডলার। কিন্তু দিব্য এই পরিমাণে খুশি হয়নি। তিনি বলেন, সেই সময় বাজারে ফেসবুকের শেয়ারের দাম অনুযায়ী তিনি ন্যায্য পরিমাণ পাননি। তবে, এই ঘটনার পর, এটি স্পষ্ট হয়ে যায় যে আসল ফেসবুকের প্রতিষ্ঠাতা জাকারবার্গ ছিলেন না , তিনি দিব্য নরেন্দ্র। তাই এখন থেকে, ফেসবুকের প্রকৃত প্রতিষ্ঠাতা “দিব্য নরেন্দ্র” নামটি নিন।
true টাঙ্গাইলের ঘাটাইলে ধানক্ষেতে পড়ে থাকা ড্রামের ভেতর থেকে হেলাল উদ্দিন (৩৫) নামের এক ব্যবসায়ীর দ্বিখণ্ডিত লাশ উদ্ধার করেছে পুলিশ। মঙ্গলবার (১৮ সেপ্টেম্বর) রাত সাড়ে ১০টার দিকে উপজেলার খিলপাড়া এলাকা থেকে তার লাশ উদ্ধার করা হয়। নিহত হেলাল উদ্দিন পার্শ্ববর্তী গোপালপুর উপজেলার ডুবাইল এলাকার গাজী শেখের ছেলে। তিনি ঘাটাইল পৌর এলাকায় ভাঙ্গারির ব্যবসায়ী ছিলেন। নিহতের পরিবারের সদস্যদের বরাত দিয়ে পুলিশ জানায়, হেলাল উদ্দিন প্রতিদিনের ন্যায় মঙ্গলবার সকালে টাঙ্গাইলের গোপালপুরের নিজ বাড়ি থেকে ঘাটাইল উপজেলায় তার ব্যবসা প্রতিষ্ঠানে যাওয়ার উদ্দেশ্যে বের হন। পরে তার ব্যবসা প্রতিষ্ঠানে এসে ভাঙ্গারির জিনিসপত্র নিয়ে বের হয়ে তিনি আর ফেরত আসেননি। বিকেলের দিকে বাড়িতে ফিরে না আসায় পরিবারের লোকজন তাকে একাধিকবার ফোন দিয়ে তার সাথে যোগাযোগ করার চেষ্টা করলেও মোবাইল সংযোগ বিচ্ছিন্ন পান। সন্ধ্যার পর খিলপাড়া এলাকায় স্থানীয়রা একটি ধানক্ষেতে ড্রামের ভেতরে একটি লাশ দেখে পুলিশকে খবর দেয়। পরে পুলিশ ঘটনাস্থলে গিয়ে ড্রামের ভেতর থেকে ওই ব্যবসায়ীর দ্বিখণ্ডিত লাশ উদ্ধার করে থানায় নিয়ে যায়। এ ব্যাপারে ঘাটাইল থানার অফিসার ইনচার্জ (ওসি) মাকসুদুল আলম বলেন, মঙ্গলবার রাতে পুলিশ খবর পেয়ে নিহতের লাশ উদ্ধার করে থানায় নিয়ে আসে। নিহতের লাশ দ্বিখণ্ডিত ছিল। ধারণা করা হচ্ছে, দুর্বৃত্তরা পরিকল্পিতভাবে তাকে হত্যা করে ড্রামের ভিতরে লাশ ভরে রাখে। তবে কী কারণে তাকে হত্যা করেছে তা তাৎক্ষণিকভাবে জানা যায়নি।
true মোংলা সমুদ্রবন্দর ও বুড়িমারী স্থলবন্দরের সব পর্যায়ে শতভাগ দুর্নীতি হয় বলে ট্রান্সপারেন্সি ইন্টারন্যাশনাল বাংলাদেশের (টিআইবি) এক গবেষণা প্রতিবেদনে উঠে এসেছে। রোববার রাজধানীর ধানমণ্ডির মাইডাস সেন্টারের মেঘমালা সম্মেলন কক্ষে টিআইবি আয়োজিত এক সংবাদ সম্মেলনে 'বুড়িমারী স্থলবন্দর ও শুল্ক স্টেশন এবং মোংলা বন্দর ও কাস্টম হাউস : আমদানি-রফতানি প্রক্রিয়ায় সুশাসনের চ্যালেঞ্জ ও উত্তরণের উপায়' শীর্ষক গবেষণা প্রতিবেদনটি প্রকাশ করা হয়। সংবাদ সম্মেলনে টিআইবির নির্বাহী পরিচালক ড. ইফতেখারুজ্জামান বলেন, 'আমরা দীর্ঘ অনুসন্ধান ও গবেষণায় নিশ্চিত হয়েছি, মোংলা ও বুড়িমারী বন্দরের সব পর্যায়ে শতভাগ দুর্নীতি রয়েছে। তবে বন্দরের চেয়ে কাস্টমসে দুর্নীতি বেশি, কারণ বন্দরের তুলনায় কাস্টমসে সেবা প্রদানের সুযোগও বেশি।' টিআইবির গবেষণা প্রতিবেদনে মোংলা সমুদ্রবন্দর সম্পর্কে বলা হয়, মোংলা বন্দরের কাস্টম হাউসে পণ্য আমদানির ক্ষেত্রে কাগজপত্র ঠিক থাকা সত্ত্বেও হিসাব বহির্ভূতভাবে কমপক্ষে ৩৫ হাজার ৭০০ টাকা আদায় করা হয়। এছাড়া গাড়ি আমদানির ক্ষেত্রে ঘুষ দিতে হয় কমপক্ষে ৪ হাজার টাকা। বুড়িমারী স্থলবন্দর সম্পর্কে প্রতিবেদনে বলা হয়, বুড়িমারী স্থলবন্দর দিয়ে পণ্য আমদানির ক্ষেত্রে বিভিন্ন ধাপে বিল অব এন্ট্রি প্রতি গড়ে কমপক্ষে ২ হাজার ৫০ টাকা ঘুষ দিতে হয়। এই স্থলবন্দর দিয়ে পণ্য রফতানির ক্ষেত্রে ঘুষ দিতে হয় কমপক্ষে ১ হাজার ৭০০ টাকা।
true লাইসেন্সের শর্ত ভাঙায় বাংলা ফোনের আইএসপি লাইসেন্স বাতিল করেছে টেলিযোগাযোগ নিয়ন্ত্রণ কমিশন (বিটিআরসি)। আজ বুধবার বিটিআরসি বিজ্ঞপ্তিতে জানায়, ২০১৬ সালে অক্টোবরে লাইসেন্স মেয়াদ শেষ হয়ে যায় বাংলা ফোনের। এরপরও লাইসেন্স শর্ত বহিভূত এনটিটিএন সেবা দেওয়া বন্ধ না করায়, বকেয়া রাজস্ব পরিশোধ না করাসহ কমিশনের সময় অনুযায়ী নির্দেশ অমান্য এবং লাইসেন্স শর্ত ভঙ্গ করার কারণে বাংলা ফোনের আইএসপি লাইসেন্স বাতিল করা হয়েছে।   বিকেলে প্রতিষ্ঠানটির গুলশান কার‌্যালয়ে বিটিআরসির এনফোর্সমেন্ট টিম গিয়ে প্রতিষ্ঠানটির যন্ত্রাংশ সিলগালা করে দেয়।
true ভারতের সঙ্গে যুদ্ধের জন্য প্রস্তুত পাকিস্তান। শনিবার এমন হুমকি দিয়েছেন দেশটির সেনাবাহিনীর মুখপাত্র মেজর জেনারেল আসিফ গফুর। তবে সমঝোতায় পথ খোলা আছে বলেও মন্তব্য করেন তিনি। ভারতীয় সংবাদ মাধ্যম টাইমস অব ইন্ডিয়ায় ভারতীয় সেনাপ্রধানের বক্তব্য প্রকাশের পর এমন হুশিয়ারি দিল ইসলামাবাদ। ঐ প্রতিবেদনে ভারতীয় সেনাপ্রধানের বরাত দিয়ে বলা হয়, সীমান্তে পাকিস্তানি জঙ্গি সংগঠন ও সেনাবাহিনীর নৃশংসতার সমুচিত জবাব দেবে দিল্লি। শনিবার এক টুইট বার্তায় ভারতের বৈঠক বাতিলের সিদ্ধান্তকে আগ্রাসী আচরণ বলে মন্তব্য করেন পাকিস্তানের প্রধানমন্ত্রী ইমরান খান। এর জবাবেই ভারতের সেনা প্রধান জেনারেল বিপিন রাওয়াত ঐ মন্তব্য করেন। জাতিসংঘ সাধারণ অধিবেশনের সাইড লাইন বৈঠক নির্ধারণের ২৪ ঘন্টার মধ্যে বৈঠক বাতিলের সিদ্ধান্ত নেয় দিল্লি। কাশ্মীরে ৩ পুলিশ নিহতের জেরে এই সিদ্ধান্ত নেয় ভারত। 
false কল্পনা নয়, বাস্তব। পুরো বিশ্বের মধ্যে এমন একটি শহর রয়েছে, যে শহরের অধিকাংশ বাড়ির গ্যারেজেই গাড়ির বদলে আছে প্লেন। আর সেই প্লেন চালিয়েই তারা দৈনন্দিন কাজ সারতে বেরিয়ে যান।মার্কিন যুক্তরাষ্ট্রের ফ্লোরিডার স্প্রুস ক্রিক শহর, যেখানে প্রত্যেক বাড়িতেই রয়েছে প্লেন।আর শহরের বাসিন্দা প্রায় ৫ হাজার। ১৩০০’র মতো বাড়ি রয়েছে ওই শহরটিতে। তাদের জন্য ৭০০টির মতো প্লেন রয়েছে স্প্রুস ক্রিক নামক এই শহরে। শহরটিতে রয়েছে ৪০০০ ফুট লম্বা ও ৫০০ ফুট চওড়া একটি রানওয়ে, যেখানে দৌঁড় দিয়ে আকাশে উড়ে যেতে পারে অধিবাসীদের এরোপ্লেনগুলো। ফ্লোরিডার স্প্রুস ক্রিক শহরটিতে রয়েছে বেশ কিছু এয়ারক্লাব, এরোপ্লেন ভাড়া দেয়ার সংস্থা, ফ্লাইট ট্রেনিং শেখানোর বন্দোবস্ত এবং ২৪ ঘণ্টার কড়া সিকিউরিটি ব্যবস্থাও। স্প্রুস ক্রিকে অনেক নামি- দামি মানুষ বিভিন্ন সময় বসবাস করেছেন। বিখ্যাত অধিবাসীদের মধ্যে এক সময় ছিলেন- হলিউড অভিনেতা জন ট্র্যাভোল্টা। কিন্তু তার বোয়িং ৭০৭-এর ইঞ্জিনের শব্দ এতটাই বেশি ছিল যে, প্রতিবেশীদের অভিযোগের কারণে শেষ পর্যন্ত এলাকা ছেড়ে চলে যেতে হয় জন ট্র্যাভোল্টাকে! বিচিত্র সব এরোপ্লেন শহরটির বাড়িতে বাড়িতে দেখা যায়। বোয়িং তো রয়েছেই, পাশাপাশি কেসনাস, পাইপার্স, পি-৫১ মাস্টাং, ফরাসি ফগ ম্যাজিস্টার বা রাশিয়ান মিগ-১৫ এর মতো প্লেনও দেখা যাবে বাড়িগুলির লাগোয়া হ্যাঙ্গারগুলোতে।যারা ব্যক্তিগত প্লেনে যাতায়াত করার মতো ধন সম্পদের অধিকারী, শুধুমাত্র তারাই বিভিন্ন সুযোগ-সুবিধার কথা বিবেচনা করে থাকতে আসেন ফ্লোরিডার এই ছোট্ট শহর স্প্রুস ক্রিকে। জানা যায়, এ শহরের বাসিন্দাদের মধ্যে অধিকাংশই পেশাদার পাইলট। এছাড়াও রয়েছেন- আইনজীবী, চিকিৎসক, ল্যান্ড ব্যবসায়ী। প্রতি রবিবার স্থানীয় বাসিন্দারা রানওয়েটির কাছে যার যার প্লেন নিয়ে সমবেত হন। এরপর ছোট ছোট দল বেঁধে উড়াল দেন নিকটবর্তী এয়ারপোর্টটিতে প্রাতঃরাশ সারতে! এই জনপ্রিয় ঐতিহ্যটি এখানকার বাসিন্দাদের কাছে ‘স্যাটারডে মর্নিং গ্যাগেল’ নামেও পরিচিত। 
true চট্টগ্রাম, কক্সবাজার, মোংলা ও পায়রা সমুদ্রবন্দরকে ৩ নম্বর স্থানীয় সতর্ক সংকেত দেখিয়ে যেতে বলা হয়েছে। পূর্ব মধ্য বঙ্গোপসাগরে অবস্থানরত লঘুচাপটি ঘনীভূত হয়ে সুস্পষ্ট নিম্নচাপে পরিণত হয়েছে। এ কারণে উত্তর বঙ্গোপসাগর, বাংলাদেশের উপকূলীয় লাকা এবং সমুদ্রবন্দরগুলোর ওপর দিয়ে ঝড়ো হাওয়া বয়ে যেতে পারে। আবহাওয়া অধিদফতরের এক বিশেষ বুলেটিনে বলা হয়, এটি বুধবার মধ্যরাতে চট্টগ্রাম সমুদ্রবন্দর থেকে ৬৩৫ কিমি দক্ষিণ-পশ্চিমে, কক্সবাজার সমুদ্রবন্দর থেকে ৫৭৫ কিমি দক্ষিণ-পশ্চিমে, মোংলা সমুদ্রবন্দর থেকে ৫৭০ কিমি দক্ষিণ-দক্ষিণপশ্চিমে এবং পায়রা সমুদ্রবন্দর থেকে ৫৪০ কিমি দক্ষিণ-দক্ষিণপশ্চিমে অবস্থান করছিল, যা আরও উত্তর-পশ্চিম দিকে অগ্রসর ও ঘনীভূত হতে পারে। এর প্রভাবে উত্তর বঙ্গোপসাগর ও তৎসংলগ্ন এলাকায় বায়ুচাপের তারতম্যের আধিক্য বিরাজ করছে। নিম্নচাপ কেন্দ্রের ৪৪ কিমির মধ্যে বাতাসের একটানা সর্বোচ্চ গতিবেগ ঘণ্টায় ৪০ কিমি, যা দমকা অথবা ঝড়ো হাওয়ার আকারে ৫০ কিমি পর্যন্ত বৃদ্ধি পাচ্ছে। নিম্নচাপে সাগর মাঝারি ধরনের উত্তাল রয়েছে। উত্তর বঙ্গোপসাগরে অবস্থানরত মাছ ধরার নৌকা ও ট্রলারগুলোকে পরবর্তী নির্দেশ না দেয়া পর্যন্ত উপকূলের কাছাকাছি থেকে সাবধানে চলাচল করতে বলা হয়েছে। সেই সঙ্গে তাদের গভীর সাগরে বিচরণ না করতে বলেছে আবহাওয়া অধিদফতর।
false চ্যাম্পিয়ন হওয়ার স্বপ্ন নিয়ে ইংল্যান্ডে পাড়ি জমিয়েছিলো বিরাট কোহলির ভারত। ব্যাটিংয়ে বোলিংয়ে দুর্দান্ত এক দল ছিলো তার। স্বভাবতই তার হাতেই উঠছে এবারের বিশ্বকাপ এমনটা ভাবা হচ্ছিলো। কিন্তু সেই স্বপ্নরথ থেমে গেল সেমিফাইনালেই। নিউ জিল্যান্ডের সঙ্গে পরাজয়ে খালি হাতেই বিদায় নিতে হয়েছে কোহলিদের। সেই যন্ত্রণা দগ্ধ করছে তাকে। ক্রিকেটপ্রেমীদের নানা সমালোচনা চলছেই তার নেতৃত্ব নিয়ে। হাতছাড়া হতে পারে অধিনায়কত্ব। তার উপর আছে রোহিত শর্মার সঙ্গে মানসিক দ্বন্দ্বের সমালোচনা। সবমিলিয়ে সময়টা খুব খারাপ যাচ্ছে টিম ইন্ডিয়ার ক্যাপ্টেনের। র মধ্যে রটে গেছে কোহলি নাকি বাবা হতে চলেছেন। বেশ কিছুদিন ধরেই সোশ্যাল মিডিয়াজুড়ে ঘুরে বেড়াচ্ছে আনুশকা শর্মার গর্ভবতী হওয়ার খবর। আনুশকা শর্মাকে শেষবারের মতো সিনেমার পর্দায় দেখা গিয়েছিল শাহরুখ খানের জিরোতে। এরপর আর কোনো সিনেমায় সই করেননি তিনি। ফলে তার অন্তঃসত্ত্বা হওয়ার গুজবে বেশ জোরালো হাওয়া লাগে।
true ইসলামাবাদ হাই কোর্ট বুধবার সাবেক প্রধানমন্ত্রী নওয়াজ শরিফ, তার মেয়ে মরিয়ম নওয়াজ ও তার স্বামী ক্যাপ্টেন (অব.) মোহাম্মদ সফদারের দণ্ড স্থগিত করে তাদের মুক্তির নির্দেশ দিয়েছেন। উভয় পক্ষের শুনানির পর বুধবার এই রায় ঘোষণা করা হয়। জুলাই মাসে জবাবদিহি আদালত তাদের ওই শাস্তি দিয়েছিল। লন্ডনের অভিজাত অ্যানফিল্ড ফ্ল্যাট মামলায় নওয়াজ শরিফের পরিবার জড়িত থাকার অভিযোগ এনে ওই মামলা দায়ের করা হয়েছিল। এতে নওয়াজ শরিফের ১০ বছরের কারাদণ্ড হয়েছিল। আদালত নওয়াজ শরিফকে ১০ বছরের কারাদণ্ড হয়। তার মেয়ে মরিয়মকে সাত বছরের কারাদণ্ড দেয়া হয়। তাদের কারাগারে থাকার সময়ই পাকিস্তানে নির্বাচন হয়। তাছাড়া এ সময় নওয়াজ শরিফের স্ত্রী কুলসুমও ইন্তিকাল করেন। এ সময় তাদেরকে প্যারোলে মুক্তি দেয়া হয়েছিল।
true সামাজিক যোগাযোগমাধ্যমে ভারতে মাঝেমাজে অনলাইনে গো-মূত্র বা ঘুঁটে বিক্রির বিজ্ঞাপন দেখা যায়। এ নিয়ে কৌতুকও কম হয়নি সামাজিক যোগাযোগমাধ্যমে। কিন্তু তারপরেও দেখা গেছে রমরমিয়ে অনলাইনে বিক্রি হচ্ছে শুকনো গোবর, গো-মূত্র!  অনলাইনে প্রাকৃতিক ওষুধ বিক্রির পাশাপাশি ঘুঁটে, গো-মূত্র বিক্রি শুরু করেছিল যোগ গুরু বাবা রামদেবের সংস্থা পতঞ্জলী। রামদেবের দেখানো সেই পথেই এবার হাঁটা শুরু করল রাষ্ট্রীয় স্বয়ংসেবক প্রভাবিত সংস্থা। শুধু গো-মূত্র বা ঘুঁটে নয়, এবার অনলাইনে এই গো-মূত্রের তৈরি সাবান, শ্যাম্পু, ফেসপ্যাক, টুথপেস্টসহ প্রাকৃতিক উপায়ে তৈরি নানা প্রসাধনী জিনিস বিক্রি করতে নামছে সংস্থাটি।  মথুরায় দীনদয়াল ধাম নামে আরএসএসের যে কেন্দ্রটি রয়েছে সেখানেই তৈরি হচ্ছে প্রসাধনী থেকে শুরু করে পোশাক এমনকি ওষুধও।  ধামের প্রধান কর্মকর্তা রাজেন্দ্র জানিয়েছেন, চাহিদার কথা মাথায় রেখেই এই জিনিসগুলো তৈরি করা হচ্ছে। তবে তার আশা, গোমূত্রের তৈরি জিনিসের চাহিদাই সবচেয়ে বেশি হবে। যে জিনিসগুলো বিক্রি করা হবে তার দামও খুব একটা বেশি নয় বলে জানিয়েছেন তিনি। ১০ টাকা থেকে ২৩০ টাকা দামের জিনিস পাওয়া যাবে। আর বিক্রির মাধ্যম হিসেবে বেছে নেওয়া হয়েছে অনলাইন বিপণন সংস্থা অ্যামাজনকে। প্রাথমিকভাবে ৩০ রকমের থেরাপিউটিক দ্রব্য বিক্রি করা হবে। সঙ্গে থাকবে ১০ রকমের পোশাকও। মোদি বা যোগি কুর্তার দাম এক একটি ২২০ টাকা।  অনলাইনে বিক্রির সিদ্ধান্তের বিষয়ে আরএসএস মুখপাত্র অরুণ কুমার জানান, স্থানীয়দের জন্য কাজের আরও সুযোগ করে দিতে এবং তাদের স্বনির্ভর করে তুলতে এই সিদ্ধান্ত। যদি অনলাইনে এই বিক্রি শুরু হয়, তা হলে চাহিদা বাড়বে। সেই সঙ্গে কাজেরও সুযোগ বাড়বে।  সূত্র : আনন্দবাজার
true নানা জল্পনা-কল্পনা শেষে স্প্যানিশ জায়ান্ট রিয়াল মাদ্রিদ ছেড়ে ইতালির ক্লাব জুভেন্টাসে যোগ দিয়েছেন বিশ্বের অন্যতম সেরা ফুটবলার ক্রিস্টিয়ানো রোনালদো। তবে জুভেন্টাসের জার্সি গায়ে প্রথমবারের চ্যাম্পিয়নস লিগের শুরুটা মোটেও ভাল হলো না এই পর্তুগিজ তারকার। ম্যাচের প্রথমার্ধেই রেফারির বিতর্কিত সিদ্ধান্তে লাল কার্ড দেখে মাঠ ছাড়েন এই ফুটবল নক্ষত্র। বুধবার রাতে চ্যাম্পিয়নস লিগে নিজেদের প্রথম ম্যাচে স্প্যানিশ ক্লাব ভেলেন্সিয়ার মুখোমুখি হয় জুভেন্টাস। ম্যাচের ২৯ মিনিটের মাথায় প্রতিপক্ষের এক খেলোয়াড়কে ফাউল করে সরাসরি লাল কার্ড দেখেন রোনালদো। তবে সিদ্ধান্তটি নিয়ে ইতিমধ্যে বিতর্ক শুরু হয়ে গেছে। এদিকে, রোনালদো লাল কার্ড পেলেও জুভেন্টাস ১-০ গোলে এগিয়ে থেকে প্রথমার্ধ শেষ করেছে। 
true বাংলাদেশের চলচ্চিত্র জগতে আলোচিত দুটি নাম শাকিব খান ও অপু বিশ্বাস। সিনেমায় তাদের জুটিটা যেমন দর্শক গ্রহন করেছিল তেমনি গ্রহন করেছিল বাস্তব জীবনেও। কিন্তু বাতাস উল্টো দিকে বইয়ে তাদের সেই জুটি আজ বাস্তব কিংবা সিনেমা কোন জায়গাতেই নেই। পর্দাতে প্রায় ২ বছর ধরে অনুপুস্থিত অপু বিশ্বাস। শাকিব খানের সাথে বিয়ে, তারপর ডিভোর্স, এখন নিজের সন্তানকে নিয়ে থাকা। এরমধ্যেই কাটছে তার জীবন। সম্প্রতি কিছু ছবির কাজ করছেন আবারো নতুন করে। পর্দায় ফিরবেন তিনি শীগ্রই। তার আগে একটি বেসরকারী টিভিতে উপস্থিত হয়ে নিজের সাম্প্রতিক সময়ের কথা বলেছেন জনপ্রিয় এই নায়িকা। সেখানে অপুকে বলা হয় একাকিত্ব বোধ করেন না ? জবাবে অপু বিশ্বাস বলেন, আমি একাকিত্ব বোধ করছি না। আমি ভেঙে পড়িনা। ভেঙে পড়ার কিছু নাই। আমি অপু, আমি ভেঙে পড়তে জানি না। যা পেয়েছি জীবনে, আল্লাহর কাছে শুকরিয়া আদায় করি। আর যে জীবনে কাহিনী নাই, সেই জীবনের তো মজাই নাই। তখন উপস্থাপক প্রশ্ন করেন, জীবনে তো এটাও ঠিক যে একা থাকা যায় না। এবার জবাবে নিজের বিয়ে নিয়ে যেসব কথা বলেন অপু বিশ্বাস, শুনুন তার মুখেই। 
true জাতীয় সংসদ ভবন থেকে: রাজধানীর যানজট কমাতে এবার পাতাল রেল করার পরিকল্পনার কথা জানালেন প্রধানমন্ত্রী শেখ হাসিনা। এরইমধ্যে পাতাল রেল করতে সমীক্ষা করা হয়েছে বলেও জানান তিনি। বুধবার (১৯ সেপ্টেম্বর) বিকেলে দশম জাতীয় সংসদের ২২তম অধিবেশনে প্রধানমন্ত্রীর জন্য নির্ধারিত প্রশ্নোত্তরকালে সরকার দলীয় সংসদ সদস্য এম এ মালেকের সম্পূরক প্রশ্নের জবাবে সংসদ নেতা একথা বলেন। প্রধানমন্ত্রী বলেন, ঢাকা-আরিচা মহাসড়ক এরইমধ্যে চার লেন করেই দিয়েছি। তাছাড়া এখন যত রাস্তা করা হচ্ছে, রাস্তার পাশে রিকশা, ভ্যান অন্যান্য ছোট যানবাহনের জন্য আলাদা রাস্তা করে দিচ্ছি। আরও পরিকল্পনা আছে। পুরো ঢাকা ঘিরে আমরা একটা রিং রোড তৈরি করব। যে রিং রোডটা এলিভেটেড এক্সপ্রেসওয়ে হবে। এই এলিভেটেড এক্সপ্রেসওয়ে টঙ্গি থেকে শুরু করে রায়ের বাজার হয়ে সদরঘাট হয়ে বালু নদীর পাড় দিয়ে পুরো ঢাকা ঘিরে রাখবে। তিনি বলেন, ঢাকা-চট্টগ্রাম, ময়মনসিংহ, সিলেট সমস্ত জেলার সাথে যোগাযোগ স্থাপনে রাস্তাগুলো যেখানে চার লেন প্রয়োজন হবে সেখানে চার লেন করা হবে যেখানে ৬ লেন করার দরকার আমরা করব। আমাদের মহাপরিকল্পনা রয়েছে। তাছাড়া রেল নেটওয়ার্কও বাড়ানো হচ্ছে। একই সাথে আকাশ পথেও যোগাযোগ বৃদ্ধি করা হচ্ছে। এরইমধ্যে ৬টি বিমান কেনা হয়েছে। আগামী মাসে আরও একটি আসবে। আরও ৪টি কেনার পরিকল্পনা আছে।
true চট্টগ্রামে ছাত্রলীগের এক পক্ষের বিক্ষোভ মিছিল থেকে গুলি ছোড়ার ঘটনা ঘটেছে। বুধবার বেলা একটার দিকে হাজী মুহাম্মদ মহসিন কলেজ এলাকায় এ ঘটনা ঘটে। চট্টগ্রাম কলেজে ছাত্রলীগের সদ্যঘোষিত কমিটির শীর্ষ দুই পদে নিজেদের লোক না থাকায় টানা দ্বিতীয় দিনের মতো বুধবারও বিক্ষোভ মিছিল করেন সিটি করপোরেশনের মেয়র আ জ ম নাছির উদ্দীনের অনুসারী বলে পরিচিত নেতা–কর্মীরা। সেই মিছিল থেকে প্রতিপক্ষের দিকে ফাঁকা গুলি ছোড়ার এই ঘটনা ঘটে। সোমবার দিবাগত মধ্যরাতে ২৫ সদস্যের চট্টগ্রাম কলেজ শাখা ছাত্রলীগের কমিটি ঘোষণা করে সংগঠনের নগর কমিটি। কমিটিতে নগর আওয়ামী লীগের প্রয়াত সভাপতি এ বি এম মহিউদ্দিন চৌধুরীর অনুসারী বলে পরিচিত মাহমুদুল করিমকে সভাপতি এবং প্রবাসীকল্যাণ ও বৈদেশিক কর্মসংস্থানমন্ত্রী নুরুল ইসলামের অনুসারী বলে পরিচিত সুভাষ মল্লিককে সাধারণ সম্পাদক করা হয়। শীর্ষ দুই পদে নিজেদের কাউকে না রাখায় কমিটি থেকে পদত্যাগের ঘোষণা দিয়ে মঙ্গলবার থেকে আন্দোলনে নামেন মেয়রের অনুসারীরা। প্রথম দিন তাঁরা পৌনে তিন ঘণ্টা সড়ক অবরোধ করেন।  আজ বুধবার বেলা ১১টায় দেখা যায়, কলেজের মূল ফটকে অবস্থান নেন আ জ ম নাছির উদ্দীনের পক্ষের ছাত্রলীগের নেতা-কর্মীরা। প্রায় আধা ঘণ্টা অবরোধ শেষে তাঁরা কলেজের ভেতরে প্রবেশ করেন। এরপর দুপুর সাড়ে ১২টা থেকে কলেজের মূল গেট থেকে মিছিল শুরু করেন ৩০ থেকে ৪০ জন নেতা-কর্মী। মিছিলটি গণি বেকারি এলাকায় গেলে সেখানে তাঁদের সঙ্গে যোগ দেন চট্টগ্রাম নগর, বিভিন্ন শিক্ষাপ্রতিষ্ঠান এবং চট্টগ্রাম বিশ্ববিদ্যালয় শাখার মেয়রের অনুসারী কয়েক শ নেতা-কর্মী। এ সময় মিছিলে কারও কারও হাতে আগ্নেয়াস্ত্র, ধারালো অস্ত্র ও লাঠিসোঁটা দেখা যায়। এরপর মিছিল নিয়ে চকবাজার ঘুরে কলেজের সামনে এসে সমাবেশ করেন তাঁরা। এরপর সেখান থেকে পুনরায় গণি বেকারির দিকে মিছিল নিয়ে রওনা দেন মেয়রের অনুসারীরা। এ সময় হাজী মুহাম্মদ মহসিন কলেজের ভেতরে দুটি পটকা ফাটান এ বি এম মহিউদ্দিন চৌধুরীর অনুসারী ছাত্রলীগের নেতা-কর্মীরা। এরপরই তাঁদের দিকে ফাঁকা গুলি ছোড়ার ঘটনা ঘটে। এদিকে গুলি ছোড়ার পরপরই আ জ ম নাছির পক্ষের ছাত্রলীগের নেতা-কর্মীরা ইট ও পাথর মেরে পাশে থাকা কাজেম আলী স্কুল মার্কেটের বেশ কয়েকটি দোকানের কাচ ভাঙচুর করেন। এরপর পুলিশ লাঠিপেটা করে তাঁদের ছত্রভঙ্গ করে দেয়। প্রত্যক্ষদর্শীরা জানান, গুলি ছোড়ার সময় দুই কলেজের শিক্ষার্থী ও পথচারীরা আতঙ্কিত হয়ে এদিক-ওদিক ছোটাছুটি করতে থাকেন। মহসিন কলেজের স্নাতক প্রথম বর্ষের দুই শিক্ষার্থী প্রথম আলোকে বলেন, বেলা দেড়টা থেকে তাঁদের পরীক্ষা ছিল। কিন্তু ঝামেলার কারণে তাঁরা সময়মতো কলেজে প্রবেশ করতে পারেননি। পরে পুলিশের সহযোগিতায় তাঁরা কলেজে প্রবেশ করেন। প্রকাশ্যে গুলির ঘটনা ঘটলেও আগ্নেয়াস্ত্র দেখেননি বলে জানিয়েছেন চকবাজার থানার ভারপ্রাপ্ত কর্মকর্তা (ওসি) আবুল কালাম আজাদ। তবে তিনি প্রথম আলোকে বলেন, ‘শব্দ শুনেছি। তবে সেটি কি অস্ত্রের না পটকার, তা আমি নিশ্চিত নই।’ আ জ ম নাছির উদ্দীন পক্ষের চট্টগ্রাম কলেজ শাখার নেতা মোস্তফা কামাল প্রথম আলোকে বলেন, ‘কে বা কারা গুলি করেছে, আমরা জানি না। কারণ আমরা জামায়াত-শিবিরের কর্মীদের দিয়ে গড়া কমিটি বিলুপ্তির দাবিতে শান্তিপূর্ণ আন্দোলন করছি, কোনো অপ্রীতিকর ঘটনা ঘটাতে নয়।
false সন্ধ্যা ৬টার মধ্যে বাসা ছাড়তে হবে রাজধানীর ব্যাচেলরদের। নির্বাচনের আনুষ্ঠানিকতা শেষ না হওয়া পর্যন্ত আসা যাবে না ব্যাচেলর বা মেস বাসায়। পুলিশের বরাতে এমন নির্দেশনা দেওয়া হচ্ছে বলে জানান রাজধানীর বিভিন্ন এলাকায় বসবাসরত ব্যাচেলররা। বিষয়টি স্বীকার করেছে পুলিশও। বৃহস্পতিবার (২৭ ডিসেম্বর) রাজধানীর বাড্ডা, খিলক্ষেত, নিকুঞ্জ, মণিপুরি পাড়া ও মিরপুর এলাকায় বসবাসরত বেশ কয়েকজন ব্যাচেলর পুলিশের বরাতে বাড়িওয়ালার কাছ থেকে ফ্ল্যাট ছাড়ার নির্দেশনা পেয়েছেন। মেস আকারে থাকা আবাসিক ভবনের পাশাপাশি বিভিন্ন হোস্টেলেও পুলিশের পক্ষ থেকে এমন নির্দেশনা দেওয়া হয়েছে বলে জানান বিভিন্ন হোস্টেলে থাকা ছাত্র-ছাত্রীরা। মাত্র কয়েকঘণ্টার মধ্যে বাসা ছাড়া নিয়ে বিপাকে রাজধানীর ব্যাচেলররা। নির্দেশনা পাওয়ার পর বাসা ছাড়তে দেখা যায় অনেককেই। আর এতে নতুন এক হয়রানি ও ভোগান্তিতে পড়েছেন ব্যাচেলর বাসাবাড়িতে থাকা মানুষেরা। এতো অল্প সময়ে আবাসস্থল ছেড়ে কোথাও যাওয়ার জায়গাও পাচ্ছেন না। আবার অনেকেই রাজধানী ছাড়ার জন্য বাস বা লঞ্চের টিকিট পাচ্ছেন না বলেও জানান। মণিপুরি পাড়ার এক মেসে থাকা রাজধানীর একটি বিশ্ববিদ্যালয়ের ছাত্র নূরে আলম বলেন, হঠাৎ করেই বাসার মালিক ফোন দিয়ে বলেন তাড়াতাড়ি বাসায় এসে ফ্ল্যাট খালি করে দিতে। বাংলানিউজকে তিনি বলেন, বাসার দারোয়ান এসে জানিয়ে গেলো থানা থেকে পুলিশ এসে বলে গেছে আজ সন্ধ্যা ৬টার মধ্যে সব ব্যাচেলরকে বাসা ছেড়ে চলে যেতে। ভোটের পরে ফিরতে। আমাদের ভবনে থাকা বেশ কয়েকজন ইতোমধ্যে চলেও গেছে। কেউ কেউ হয়তো আজ রাত বা আগামীকাল সকালের মধ্যে চলে যাবে। আমরা খুব সমস্যায় পড়ে গেলাম। জানা যায়, রাজধানীর বাইরে বিভিন্ন জেলা শহরেও থাকা ব্যাচেলর এবং হোস্টেল আজকের মধ্যে খালি করে দিতে বলেছে স্থানীয় প্রশাসন। তবে ব্যাচেলরদের এভাবে বাসা ছেড়ে দেওয়ার জন্য ঢাকা মহানগর পুলিশের (ডিএমপি) পক্ষ থেকে কোনো নির্দেশনা দেওয়া হয়েছে কিনা তা এখনো জানা নেই ডিএমপির মুখপাত্র উপ-পুলিশ কমিশনার (জনসংযোগ) মাসুদুর রহমানের। বাংলানিউজকে তিনি বলেন, এমন কোনো নির্দেশনা ডিএমপি দিচ্ছে কিনা তা এখনও জানা নেই আমার। তবে খিলক্ষেত এলাকায় ব্যাচেলর ও হোস্টেল খালি করে দেওয়ার নির্দেশনা দেওয়া হয়েছে বলে বাংলানিউজকে জানান খিলক্ষেত থানার ভারপ্রাপ্ত কর্মকর্তা (ওসি) মোস্তাজিজুর রহমান। তিনি বলেন, আমরা এ ধরনের নির্দেশনা দিয়েছি। আজ সন্ধ্যা ৬টার মধ্যে বাসা খালি করতে হবে। একদম নির্বাচনের পরেই তারা আবার বাসায় ফিরে আসতে পারবেন। পরিচয় প্রকাশ না করার শর্তে এমন নির্দেশনার বিষয়টি স্বীকার করেন ডিএমপির একটি থানার পরিদর্শক পদমর্যাদার এক কর্মকর্তা।
true কানাডার উত্তর-পশ্চিমে সোনার খনি। আর ইয়ুকুনের এই সোনার খনি নিয়েই চলছিলো তথ্যচিত্র নির্মাণের কাজ। ছিলো খনির কর্মীরাও। সেই সময় মিললো ৫০ হাজার বছরেরও বেশি প্রাচীন দুটি পশুর মমি। একটি নেকড়ের ছানা আর একটি ক্যারিবু হরিণের শাবকের মমি মিলেছিলো ২০১৬ সালেই। বৃহস্পতিবার একটি অনুষ্ঠানে প্রকাশ্যে এল সেই প্রাণীদের মমিগুলির ছবি। লোম, ত্বক, পেশী এগুলি জীবাশ্মের মধ্যে পাওয়া অত্যন্ত বিরল ঘটনা। কিন্তু এ ক্ষেত্রে তা নষ্ট হয়নি। স্তন্যপায়ী প্রাণীদের ধরলে বিশ্বের প্রাচীনতম ‘মামিফায়েড টিস্যু’-র মধ্যে পড়বে এটি। ক্যারিবু শাবকটির ক্ষেত্রে মাথা, দুটি পা ও এবং হাত ও মাথা বাদ দিয়ে ধড়ের সম্পূর্ণ অংশটিই প্রায় এক রকম রয়ে গিয়েছে। আর নেকড়ের ছানাটির ক্ষেত্রে একটুও নষ্ট হয়নি পেশী কিংবা লোম। যেন সদ্য মারা গিয়েছে এই দুটি প্রাণী। বিজ্ঞানীরা বলছেন, এই প্রাণীগুলি তুষার যুগে বিরাজ করত পৃথিবীতে, ঠিক যখন ম্যামথের মতো প্রাগৈতিহাসিক প্রাণী, প্রাচীন আমলের গন্ডার ও হাতি ছিল পৃথিবীতে। প্রাচীন যুগের এই প্রাণীগুলি আবিষ্কার কিন্তু ডিসকভারি চ্যানেলের গোল্ড রাশ শোয়ের টোনি বিটসের দল । ফেইসবুকে এ কথা তিনি শেয়ারও করে নিয়েছেন। নিমেষের মধ্যে তা ভাইরাল হয়ে যায়। দেড় হাজার জন তা লাইক করেন। ডেস মোয়েনেস বিশ্ববিদ্যালয়ের প্রাণীবিদ জুলিয়ে মিয়েশেন গবেষণা করেছেন এই প্রাণীগুলি নিয়ে। বছর দুয়েক গবেষণার পর এ গুলিকে প্রকাশ্যে নিয়ে আসা হল। এই পশুগুলির বয়স ৫০ হাজার বছরের বেশি, তা রেডিও-কার্বন ডেটিং পদ্ধতির মাধ্যমে বলা গেলেও তা নিশ্চিত করতে ডিএনএ পরীক্ষা করা হবে। এই প্রাণীগুলির খাদ্যনালীতে যদি প্রাচীন কোনও ব্যাকটিরিয়া থাকে, করা হবে তার সন্ধান। একটি প্রাণী অপর প্রাণীটির শিকারই ছিল এ ক্ষেত্রে। তবুও কবে তাদের মৃত্যু হয়েছিল, কী খেত তারা, জিনের গঠনই বা কেমন, এ গুলি জানতে পারলে প্রাচীন স্তন্যপায়ী প্রাণীদের সম্পর্কে আরও অনেক কিছু জানা সম্ভব হবে। ডওসন সিটির সংগ্রহশালায় রাখা রয়েছে এই প্রাচীন প্রাণীগুলি। এরা ঘুরত-ফিরত বেরিঞ্জিয়ায়।  
false শিরোনাম পড়ে হয়তো আপনি অবাক হয়েছেন। হ্যাঁ তাদের বিয়ে হয়েছে ঠিকই। তবে সিনেমার পর্দায়, রিয়েল লাইফে নয়। জানা গিয়েছে, এই ছবিতে বিয়ে করেছেন ক্যাট-সাল্লু। তবে বাস্তব জীবনে এখনও ভারতের মোস্ট এলিজেবল ব্যাচেলর হলেন সালমান খান। বহু বছর ধরে সালমান খানকে ডেট করার পর অবশেষে রণবীর কাপুরের সঙ্গে সম্পর্ক তৈরি হয়েছিল ক্যাটরিনা কাইফের। যদিও রণবীরের সঙ্গে নায়িকার সম্পর্ক বেশিদিন টেকেনি।সূত্রের খবর, ফের সালমানের কাছেই ফিরে গিয়েছেন ক্যাটরিনা। তাই প্রিয়াঙ্কা চোপড়ার ‘ভারত’ ছাড়ার পর অন্য কোনও অভিনেত্রীর ব্যাপারে না ভেবে ক্যাটরিনাকেই ছবির মূখ্য অভিনেত্রীর চরিত্রে নিয়ে এসেছেন সালমান।মুক্তি পেয়েছে ‘ভারত’ ছবির গান ‘তুর্পেয়া’। যেখানে ক্যাট-সালমানের রোম্যান্স তো রয়েছে পাশাপাশি রয়েছে নোরা ফাতেহির বেলি ডান্সের দৃশ্য। ভিডিওতে তাদের রসায়ন দেখে আর নিজেকে সামলাতে পারেনি ভক্তরা। একের পর এক কমেন্ট করে চলেছে তাঁদের সম্পর্ক নিয়ে। তাদের কথায়, ক্যাটরিনা-সালমানের অফস্ক্রিন ও অনস্ক্রিন কেমিস্ট্রি এতটাই ভালো যে তাঁদের এবার আর অপেক্ষা না করে বিয়ে করে নেওয়া উচিত। ছবিটির মুক্তির অপেক্ষায় রয়েছে সিনেপ্রেমীরা। 
false ইউনিমনি এশিয়া কাপ ২০১৮ আসরে গ্রুপ পর্বের ম্যাচে শ্রীলঙ্কাকে হারানোর পর ‘বি’ গ্রুপের শেষ ম্যাচে আফগানিস্তানের মোকাবেলা করতে প্রস্তুত হচ্ছে বাংলাদেশ ক্রিকেট দল। এরই মাঝে সাকিব আল হাসানকে ঘিরে তৈরী হয়েছে নতুন শঙ্কা। বৃহস্পতিবার টাইগারদের দ্বিতীয় ম্যাচ থাকলেও হঠাৎ’ত দেশে ফিরতে হচ্ছে তাকে। আর এর পেছনে রয়েছে মেয়ের অসুস্থতা। দুবাইতে বাবা-মায়ের সাথে বাংলাদেশের টিম হোটেলে থাকা সাকিবকন্যা আলাইনা হাসান অব্রি হঠাৎ করে অসুস্থ হয়ে পড়ায় তাকে দেশে রেখে যেতেই ফিরতে হচ্ছে সময়ের অন্যতম সেরা এ অলরাউন্ডারকে। সাকিব আল হাসানের দেশে ফেরার বিষয়টি নিশ্চিত করেছেন তার এজেন্ট ‘এন নাইন’। তার ফিরে আসার বিষয়ে জানতে চাওয়া হলে এন নাইনের পক্ষ থেকে জানানো, আলাইনা (সাকিবকন্যা) অসুস্থ হয়ে পড়েছে। যার ফলে তাকে দেশে রাখতে এক প্রকার বাধ্য হয়েই বুধবার উনাকে (সাকিব) ঢাকা ফিরতে হচ্ছে।” বুধবার স্থানীয় সময় অনুযায়ী বিকাল ৪টায় (বাংলাদেশ সময়ানুযায়ী সন্ধ্যা ৬.৩০ মিনিট) বাংলাদেশের উদ্দেশে বিমান ধরার কথা রয়েছে সাকিব আল হাসানের বলেও এসময় তার এজেন্টের পক্ষ থেকে জানানো হয়। তবে দেশে ফিরে কবে নাগাদ আবারও দলের সাথে যোগ দিতে দুবাই রওনা হবেন তিনি? জানতে চাওয়া হলে এ বিষয়ে কোনো নিশ্চিত তথ্য জানাতে না পারলেও ১৯ কিংবা ২০ সেপ্টেম্বর দুবাই ফিরতে পারেন সাকিব বলে এন নাইনের পক্ষ থেকে এসময় জানানো হয়। শ্রীলঙ্কাকে ‘বি’ গ্রুপের ম্যাচে হারিয়ে প্রতিযোগিতায় দুর্দান্ত শুরু করেছে। দাপুটে এ জয়ের পরেও স্বস্তিতে নেই মাশরাফিবাহিনী। তামিম ইকবালের চোটের জন্য দল থেকে ছিটকে যাওয়ার সাথে মুশফিকের পাঁজরের ইঞ্জুরিতে যখন চিন্তার ভাঁজ টাইগারদের কপালে। তখন ৩১ বছর বয়সী এ অলরাউন্ডারের আচমকা দেশে ফেরার ঘটনা আরেকটু ধাক্কা হয়ে আসলো টাইগার শিবিরে। 
false ভারত ২০১৭ সালের বাংলাদেশ থেকে বৈদেশিক মুদ্রা হিসেবে আয় করে প্রায় ১০ বিলিয়ন ডলার। হিসাব মতে ভারতের রেমিট্যান্স আহরণকারি দেশ হিসেবে বাংলাদেশের অবস্থা চতুর্থ। স্বরাষ্ট্র মন্ত্রণালয়ের তথ্য অনুযায়ী, ২০০৯ সালে বাংলাদেশে অবৈধভাবে ৫০০,০০০(পাঁচ লাখ)  ভারতীয় রয়েছেন। এর বাহিরেও অবৈধ পথে বাঙলাদেশ থেকে প্রতি বছর কয়েক বিলিয়ন ডলার ভারতে যায়।ভারত সরকার নিজেদের অবৈধ এসব জনশক্তিকে টিকিয়ে রাখতে প্রায় বলে থাকেন ভারতে প্রায় ২০ লাখ অবৈধ বাংলাদেশী রয়েছে। মাঝে মধ্যে এদের বের করে দেয়া হুমকিও দেয়া হয়। প্রশ্ন হলো এত বাংলাদেশী ভারতে অবস্থান করে তাহলে তাদের রেমিট্যান্স কোথায়। রেমিট্যান্স আহরণকারি ২০ দেশের তালিকা ভারত নেই। তাহলে তারা এ টাকা কি করেন। জানা গেছে, ভারত ২০১৪ সালে বাংলাদেশ থেকে রেমিট্যান্স হিসাবে আয় করে  ৪ দশমিক ৫ বিলিয়ন ডলার। ২০১৫ সালে তা বেড়ে দাড়ায় ৮ দশমিক ৩২০ বিলিয়ন ডলার ছাড়িয়ে যায়। রেমিট্যান্সগুলি অবৈধ চ্যানেলগুলির মাধ্যমে পাঠানো হতো কিন্তু  ভারতীয় ব্যাংকে ঘোষণা তারা অবৈধ পথে টাকা পাঠানো বন্ধ করতে চায়। ভারতীয় রিজার্ভ ব্যাঙ্কের সূত্র জানায়। অবৈধ বিদেশী কর্মী বাংলাদেশের কাছ থেকে টাকা পাঠাতে পারে না কিন্তু অবৈধ ইন্ডিয়ানরা অধিকাংশ টাকা এখনও অবৈধ পথে পাঠান। জানা গেছে, বাংলাদেশে বিভিন্ন ভাবে অবস্থানরত ভারতীয় নাগরিকদের সংখ্যা প্রায় ১২ লাখ। এরমধ্যে বৈধ ১ লাখ ৮৭ হাজার ৫৭ এবং অবৈধ প্রায় ১০ লাখেরও বেশি। পাকিস্তানের নাগরিক ৫৪ হাজার ৩শ ৭, বৈধ ২৪ হাজার ৩শ ৭ এবং অবৈধ প্রায় ৩০ হাজার। নেপালের নাগরিক ২৭ হাজার ৬, বৈধ ১২হাজার ২শ ৪০ এবং অবৈধ প্রায় ১৫ হাজার। শ্রীলংকার ৮ হাজার ৫শ ২৩, বৈধ ৫ হাজার ২৩ এবং প্রায় অবৈধ ১০ হাজার। ভুট্টানের ২০ হাজার ৫৬, বৈধ ১৬ হাজার ৭ এবং প্রায় অবৈধ ৪ হাজার এবং মালদ্বীপের ১৭ হাজার ৩২, বৈধ ৮ হাজার ৩২, বাকী প্রায় ৯ হাজার অবৈধ। বাংলাদেশে অবস্থিত বিভিন্ন দূতাবাসের মধ্যে ভারতীয় দূতাবাসের লোকবলও বেশি। ভারতীয় নাগকিরদের মধ্যে বেশির ভাগই গার্মেন্টস, ক্লিনিক্যাল, সিমেন্ট এবং ইপিজেড ব্যবসায় জড়িত। প্রায় শতাধিক গার্মেন্টসের মালিক ভারতীয় নাগরিক। আর তাদের মালিকানায় রয়েছে প্রায় সহস্রাধিক ফ্ল্যাটবাড়ী। এছাড়া ইপিজেডের সংশ্লিষ্ট কিছু প্রতিষ্ঠান, নার্সিং এবং এনজিওতে কেউ কেউ কর্মরত রয়েছে। পাকিস্তানের নাগরিকদের মধ্যে সিংহভাগই গার্মেন্টস, কাপড় এবং চামড়া জাতীয় ব্যবসায় জড়িত। নেপালের নাগরিকদের মধ্যে বেশির ভাগই ছাত্র। এরা ডাক্তারী বা ইঞ্জিনিয়ারিং পড়তে এদেশে এসেছে। কেউ কেউ পাস করে বিভিন্ন প্রতিষ্ঠানে কর্মরত রয়েছেন। ভুটানের নাগরিকদের মধ্যে বেশির ভাগই গ্যাস সেক্টরের প্রতিষ্ঠানে কর্মরত। শ্রীলংকার নাগরিকরা ব্যবসা ও পেশায় নিয়োজিত। আর মালদ্বীপের নাগরিকদের মধ্যে অধিকাংশই ডিপ্লোমা নার্সিং পেশায় জড়িত। এছাড়া মালদ্বীপের বেশকিছু নার্সিং-এ অধ্যায়নরত ছাত্রছাত্রী রয়েছে। একাধিক সূত্রে জানা গেছে, এসব নাগরিক চোরাপথে অর্থাৎ অবৈধভাবে নিজ নিজ দেশে যাতায়াতও করছেন। বর্ডার গার্ড এবং পুলিশসহ আইন প্রয়োগকারী সংস্থার এক শ্রেণির সদস্যের সঙ্গে দুর্নীতি এবং সখ্যতার কারণে অবৈধভাবে থাকা এসব নাগরিকের বিরুদ্ধে আইনানুগ ব্যবস্থা গ্রহণ করা সম্ভব হচ্ছে না। তবে অবৈধভাবে অবস্থানকারী নাগরিকদের দ্রুত আইনি  ব্যবস্থা নেওয়ার ব্যাপারে একটি সংস্থা বেশ তৎপর রয়েছে। বাংলাদেশে হাজার হাজার ভারতীয় রয়েছে, এদের অধিকাংশই অবৈধ অভিবাসী এবং শরণার্থী। স্বরাষ্ট্র মন্ত্রণালয়ের তথ্য অনুযায়ী, ২০০৯ সালে বাংলাদেশে অবৈধভাবে ৫০০,০০০ ভারতীয় রয়েছেন। এনজিও, পোশাক, টেক্সটাইল, আইটি এবং হুন্ডি ট্রান্সফার সিস্টেমের মাধ্যমে অর্থ ফেরত পাঠানোর মতো বিভিন্ন প্রতিষ্ঠানে তারা চাকরি পেয়েছিল। তবে বাংলাদেশে অবৈধ ভারতীয়দের প্রকৃত সংখ্যা এখন পর্যন্ত এক মিলিয়ন হতে পারে, এটি বিশ্বব্যাংক এবং জাতিসংঘের আন্তর্জাতিক অভিবাসন সংস্থার পূর্বাভাসও। ২০১২ সালে ভারতকে সর্বোচ্চ অর্থ প্রেরণকারী দেশগুলির মধ্যে বাংলাদেশ ছিল পঞ্চম।২০১২ সালের বাংলাদেশে কাজ করে এমন ভারতীয়রা ৩ দশমিক৭ বিলিয়ন ডলার পাঠায়। বাংলাদেশে ভারতে রেমিটেন্সের ৫ ম বৃহত্তম উৎস তৈরি করে। এটি আনুষ্ঠানিক পরিসংখ্যান কিন্তু এর বাহিরেও  উল্লেখযোগ্য সংখ্যা রয়েছে।  তাদের বেশিরভাগই পর্যটক ভিসায় এসেছেন এবং টিকে থাকার চেষ্টা করছেন। অভিবাসী সম্প্রদায় প্রায়ই দুই দেশের মধ্যে দ্বন্দ্ব দেখা যায়। কিন্তু প্রকৃত অবস্থা কেউ বলতে পারে না। ভারতের অবৈধভাবে বসবাসকারী লাখ লাখ বাংলাদেশি পশ্চিমবঙ্গ, মেঘালয়, আসাম, ত্রিপুরা ও মিজোরাম থেকে আলাদা এবং অসংখ্য নগর ও গ্রামীণ এলাকায় ছড়িয়ে পড়েছে। জুলাই ২০১৬ সালে, ভারতের পশ্চিমবঙ্গে বন্যার পর চার হাজার ভারতীয় লালমনিরহাটের আশ্রয় নেয়। পরে তারা আর ফিরে যায়নি। খবর দ্যা হিন্দু। 
false আজ ৮ জানুয়ারি মঙ্গলবার দুপুরে সচিবালয়ে নিজ দপ্তরে প্রবেশ করেই ঝাড়ু দিয়ে নিজ কক্ষ পরিষ্কার করেন শিক্ষা মন্ত্রণালয়ের নতুন দায়িত্ব নেয়া মন্ত্রী ডা. দীপু মনি। এ সময় মন্ত্রীকে ঝাড়ু হাতে পরিষ্কার করতে দেখে হতভম্ব হয়ে পড়েন কর্মকর্তা-কর্মচারীরা। আজ সকালে প্রধানমন্ত্রী শেখ হাসিনার নেতৃত্বে ধানমন্ডিতে বঙ্গবন্ধুর প্রতিকৃতিতে ও সাভারে স্মৃতিসৌধে শ্রদ্ধা নিবেদন করেন শিক্ষামন্ত্রী ডা. দীপু মনি। এরপর সেখান থেকে তিনি চলে আসেন সচিবালয়ে। এ সময় ডা. দীপু মনি গণমাধ্যমকে বলেন, ‘জনগণ ভোট দিয়ে আমাদের নির্বাচিত করেছে। তারা বিপুল প্রত্যাশা নিয়ে আমাদের ভোট দিয়েছে। আমরা তাদের প্রত্যাশা পূরণের চেষ্টা করব। এ ছাড়া সামনে পরিবর্তন বা পরিবর্ধন প্রয়োজন হলে, তা করা হবে।’ ড. দীপু মনি আরও বলেন, ‘আমাদের জন্ম রাজনৈতিক পরিবারে। দলের মধ্যেও আমরা সহযোদ্ধা। এখানেও সবাইকে নিয়ে টিম হিসেবে কাজ করবো। সব প্রতিশ্রুতি বাস্তবায়নে একযোগে কাজ করবো। কাজ সঠিকভাবে করতে গেলে সকলের সহায়তা লাগে, আমরা সেই সহায়তা চাই।’ তিনি বলেন, ‘আমাদের নির্বাচনি ইশতেহারের ২১ অঙ্গীকারের মধ্যে শিক্ষার মান উন্নত করার প্রতিশ্রুতি অন্যতম। এই চ্যালেঞ্জ সারাবিশ্বেই আছে। সেগুলোর জন্য আমরা কাজ করে যাবো। সমালোচনা থাকলে তা আমরা দুজনে গুরুত্ব সহকারে নেবো। 
true তিন জাতির বধির ক্রিকেট টুর্নামেন্টের শিরোপা হাতছাড়া করেছে স্বাগতিক বাংলাদেশ। পাকিস্তানের কাছে হেরেছে ২৫ রানে। ফতুল্লাতে শিরোপা উৎসব করেছেন ইউসুফ-আসলামরা। টস হেরে ব্যাট করতে নামে পাকিস্তান। শুরুটা ভাল না হলেও, মিডল অর্ডার ব্যাটসম্যানরা দৃঢ়তার দেখিয়েছেন। ইজাজ আহমেদের ফিফটিতে ব্যাকফুটে গেছে বাংলাদেশের। তার অপরাজিত ৫৭ ও রাশেদের ২১ রানে ১২৯ এর পুঁজি পায় পাকিস্তান। টার্গেটে ব্যাট করতে নেমে উড়ন্ত শুরু দুই ওপনারের। তোলেন ৪৬ রান। তবে ইমরান ও সোহেলের বিদায় পর ঘুড়ে দাঁড়াতে পারেনি বাংলাদেশ। ১০৪ রানে শেষ হয় ইনিংস। সর্বোচ্চ ২৫ রান করেন সোহেল।
false রাশিয়ার সাইবেরিয়া অঞ্চলের বাসিন্দারা প্রতি বছরই শীত আসার আগে শীতের জন্য শাক-সবজি সঞ্চয় করে রাখেন। ৮ বছরের মারিয়া চেলিশেভার বাবা-মাও তেমনটাই রেখেছিলেন। বাড়ির ভূগর্ভস্থ একটি ঘরে রাখা ছিল কয়েক বস্তা আলু। দিন কয়েক পরে বাড়িতে ভাঁড়ারে রাখা আলু যখন শেষ হয়ে যায় তখন মারিয়ার বাবা যান আন্ডারগ্রাউন্ড সেলার থেকে সঞ্চিত আলুর কিছুটা নিয়ে আসতে। তিনি আর ফেরেননি। স্বামীর কী হলো তা দেখতে তারপর ভূগর্ভস্থ সেলারে প্রবেশ করেন মারিয়ার মা। তিনিও ফিরছেন না দেখে একে একে সেখানে যান মারিয়ার দিদি আর দাদা। কিন্তু তারা কেউই ফেরেননি। আতঙ্কিত মারিয়া চেঁচামিচি শুরু করলে ছুটে আসেন পাড়া-প্রতিবেশী। খবর দেওয়া হয় পুলিশকে। পুলিশ সন্দেহবশত মুখে গ্যাস মাস্ক পরে ঢোকে মারিয়াদের বাড়ির সেলারে। দেখা যায়, পরিবারের চার সদস্য সেখানে মরে পড়ে রয়েছেন। পুলিশ প্রথমটা মৃত্যুর কারণ সম্পর্কে কিছুই বুঝে উঠতে না পারলেও পরে ফরেনসিক বিশেষজ্ঞরা বুঝতে পারেন, আসলে ওই আলুই মৃত্যুই কারণ। সঞ্চিত আলুর মধ্যে একাংশ পচে গিয়েছিল এবং তার ফলেই তা থেকে বের হয় এক ধরনের বিষাক্ত গ্যাস। যা নিঃশ্বাসের ফলে শরীরে প্রবেশ করে মৃত্যু ঘটায় একই পরিবারের চার সদস্যের। কিন্তু কীভাবে এমনটা সম্ভব? বিশেষজ্ঞরা বলছেন, আলুতে থাকে গ্লাইকোঅ্যালকয়েড নামের এক ধরনের সিন্থেটিক এক্সকারবেট। সাধারণত মাটির নিচে হওয়া শাকসবজিতেই এগুলি অনেক বেশি পরিমাণে থাকে। আলুতেও এই গ্লাইকোঅ্যালকয়েডের উপস্থিতি লক্ষ্য করা যায়। স্বাভাবিক অবস্থায় আলুতে এই গ্লাইকোঅ্যালকয়েড শরীরের পক্ষে সহনীয় মাত্রাতেই থাকে। কিন্তু আলু অনেক পচে যায়। এবং পচা আলু থেকে নির্গত হয় এক ধরনের বিষাক্ত গ্যাস যা বিশেষ অবস্থায় মানুষের মৃত্যুর কারণও হতে পারে। যেমনটা হয়েছিল মারিয়াদের পরিবারের ক্ষেত্রে।
true টুর্নামেন্টের ‘বি’ গ্রুপে আছে বাংলাদেশ। গ্রুপ পর্বে স্বাগতিকদের অপর দুই প্রতিপক্ষ ফিলিপিন্স ও লাওস। ‘এ’ গ্রুপে গতবারের চ্যাম্পিয়ন নেপালের সঙ্গী ফিলিস্তিন ও তাজিকিস্তান। আগামী ১ অক্টোবর শুরু হয়ে বঙ্গবন্ধু গোল্ড কাপ শেষ হবে ১২ অক্টোবরে। বাফুফে বুধবার এক বিজ্ঞপ্তিতে জানায়, সিলেটে ১ থেকে ৬ অক্টোবর গ্রুপ পর্বের খেলাগুলো হওয়ার পর ৯ ও ১০ অক্টোবর দুটি সেমি-ফাইনাল হবে কক্সবাজারের বীরশ্রেষ্ঠ রুহুল আমিন স্টেডিয়ামে। ১২ অক্টোবর ফাইনাল হবে ঢাকার বঙ্গবন্ধু জাতীয় স্টেডিয়ামে। বঙ্গবন্ধু গোল্ডকাপের এটি পঞ্চম আসর। আগের চার আসরের মধ্যে ২০১৫ সালে মালয়েশিয়ার অনূর্ধ্ব-২৩ দলের কাছে ৩-২ গোলে হেরে রানার্সআপ হওয়া বাংলাদেশের সর্বোচ্চ সাফল্য। ২০১৬ সালের আসরে সেমি-ফাইনালে বাহরাইন অনূর্ধ্ব-২৩ দলের কাছে ১-০ হেরে বিদায় নেয় দল। আগামী ১ অক্টোবর লাওসের বিপক্ষে ম্যাচ দিয়ে গ্রুপ পর্ব শুরু করবে বাংলাদেশ। গ্রুপের দ্বিতীয় ও শেষ ম্যাচে আগামী ৫ অক্টোবর ফিলিপিন্সের মুখোমুখি হবে জেমি ডের দল।
false ফেসবুকের তথ্য ফাঁস কেলেঙ্কারিতে মুখ খুললেন মার্ক জুকারবার্গ। স্বীকার করে নিলেন কেমব্রিজ অ্যানালিটিকা-র করা অভিযোগ। জুকারবার্গ স্বীকার করেছেন যে ফেসবুক থেকে অন্তত ৫কোটি ইউজারের গোপন তথ্য তৃতীয় পক্ষের হাতে চলে গিয়েছে। এই তথ্য ফাঁসের জন্য নিজেদের সুরক্ষা ব্যবস্থাকেই দায়ী করেছেন জুকারবার্গ। মার্ক জুকারবার্গ জানিয়েছেন, ইউজারদের তথ্য সুরক্ষার দায়িত্ব ফেসবুকের কিন্তু তাতে ব্যর্থ হলে কাউকে পরিষেবা দেওয়ার যোগ্যতা আমাদের নেই। ১৬ মার্চ ফেসবুকের তথ্য ফাঁসের কেলেঙ্কারি প্রকাশ্যে আনে কেমব্রিজ অ্যানালিটিকা। তারা দাবি করে ফেসবুকের অন্তত ৫ কোটি ইউজারের তথ্য তৃতীয় পক্ষের হাতে চলে গিয়েছে। এই কেলেঙ্কারির পর চার দিন ধরে ফেসবুকের শীর্ষ কর্তারা কেউই কোনও প্রতিক্রিয়া দিচ্ছিলেন না। অবশেষে বুধবার এক বিবৃতিতে নিজের প্রতিক্রিয়া দেন সিইও মার্ক জুকারবার্গ। তাঁর দাবি এই ধরনের ঘটনার পুনরাবৃত্তি বন্ধ করতে ইতিমধ্যেই ফেসবুক ব্যবস্থা নিয়ে নিয়েছে। জুকারবার্গ আরও জানিয়েছেন যে যে সব ডেভলপার অডিট করাবেন না তাঁদের সঙ্গে আর কাজ করবে না ফেসবুক। আসলে জুকারবার্গদের দাবি, তথ্য ফাঁসের জন্য দায়ী বহিরাগত কিছু অ্যাপলিকেশন। যাদের মাধ্যমে ইউজাররা ফেসবুকের অ্যাকাউন্ট অ্যাকসেস করতে পারেন। জুকারবার্গ জানিয়েছেন, টানা ৩ মাস কোনও ইউজার যদি এই ধরনের অ্য়াপে না আসেন তাহলে তার অ্যাকাউন্ট এই সব অ্যাপের মাধ্যমে অ্যাকসেস করা যাবে না। এমনকী, তৃতীয় পক্ষের অ্যাপের মাধ্যমে ফেসবুক অ্যাকাউন্ট অ্যাকসেস করতে হলে ইমেল অথবা ফোন আইডি যেমন লাগবে তেমনি ফেসবুকের সঙ্গে লিখিত চুক্তিও থাকতে হবে। এতেই শেষ নয়, জুকারবার্গ জানিয়েছেন ইউজারের সম্মতির উপরই নির্ভর করছে শেষমেশ ওই অ্যাপের মাধ্যমে ফেসবুকে ঢোকার বিষয়টি।
false প্রধানমন্ত্রী শেখ হাসিনার জনপ্রিয়তা সাম্প্রতিক সময়ে উল্লেখযোগ্য বৃদ্ধি পেয়েছে। ওয়াশিংটন ভিত্তিক গবেষণা সংস্থা, ইন্টারন্যাশনাল রিপাবলিকান ইন্সটিটিউটের(আইআরআই) এক জরিপে এসব তথ্য বেরিয়ে এসেছে। জরিপের ফলাফলে দেখা গেছে যে, ৬৬% নাগরিকের প্রধানমন্ত্রীর প্রতি সমর্থন রয়েছে এবং ৬৪% নাগরিকের সমর্থন রয়েছে আওয়ামীলীগ নেতৃত্বাধীন সরকারের প্রতি। এই গবেষণা প্রতিবেদনে বলা হয়েছে যে শেখ হাসিনার নেতৃত্বে বাংলাদেশের অর্থনৈতিক অগ্রযাত্রা সঠিক পথে আছে বলে মনে করেন ৬২% নাগরিক এবং ৬৯% নাগরিক দেশের অর্থনৈতিক উন্নয়নে সন্তোষ প্রকাশ করেছেন। আন্তর্জাতিক গবেষণা সংস্থা ‘সেন্টার ফর ইনসাইট অ্যান্ড সার্ভে' প্রতিবেদনটি প্রকাশ করে।  আইআরআই'র প্রতিবেদনে আরও বলা হয়েছে যে, সরকার জননিরাপত্তামূলক বিভিন্ন ব্যবস্থা গ্রহণ করার ফলে ৬৮% নাগরিক দেশের জননিরাপত্তা ব্যবস্থা নিয়ে সন্তোষ প্রকাশ করেছেন। ৫৭% নাগরিক জননিরাপত্তা ব্যবস্থা আরও উন্নত হবে বলে মনে করেন।  জরিপের ফলাফলে দেখে গেছে, বিভিন্ন সরকারী সেবা প্রদানের ক্ষেত্রেও জনসন্তুষ্টি বেড়েছে। স্বাস্থ্যসেবা নিয়ে ৬৭%, বিদ্যুৎসেবা নিয়ে ৬৪% ও সড়ক ও পরিবহন ব্যবস্থা নিয়ে ৬১% নাগরিক সন্তোষ প্রকাশ করেছেন বলে জরিপের প্রতিবেদনে বলা হয়েছে। জরিপের তথ্য বিশ্লেষণ করে দেখা গেছে ৫১% নাগরিক মনে করেন দেশে গণতন্ত্রের আবহ অটুট রয়েছে।  এই বছরের ১০ এপ্রিল থেকে ২১ মে পর্যন্ত এই জরিপ চালানো হয় ভোটাধিকারভুক্ত ৫ হাজার মানুষের উপর। মোট জনসংখ্যাকে কয়েকটি স্তরে ভাগ করে জরিপটি পরিচালনা করা হয়।  উল্লেখ্য, ২০১৬ সালেও একই প্রতিষ্ঠান থেকে পরিচালিত জরিপে বলা হয়েছিল ৬৪% নাগরিক মনে করেন দেশ সঠিক পথে আছে। আইআরআই এর পক্ষ ২০১৫ সালে চালানো জরিপের ভিত্তিতে বলা হয়েছিল ৬৭% নাগরিক দেশের শাসনব্যবস্থায় সন্তুষ্টি প্রকাশ করেছে।  এবাদেও, ২০১৫ সালে ব্রিটিশ কাউন্সিল, অ্যাকশন এইড বাংলাদেশ এবং ইউনিভার্সিটি অব লিবারেল আর্টস বাংলাদেশ (ইউল্যাব)-এর যৌথ আয়োজনে পরিচালিত জরিপের প্রতিবেদনেও একই কথা বলা হয়। সেখানকার জরিপ থেকে প্রাপ্ত পরিসংখ্যান থেকে দেখা যায় যে, ৭৫% তরুণ মনে করেন যে বাংলাদেশ আগামী ১৫ বছরে আরও উন্নত রাষ্ট্রে পরিণত হবে এবং তাদের মধ্যে ৬০% তরুণ মনে করেন দেশ সঠিক পথে এগিয়ে যাচ্ছে। এই গবেষণা প্রতিবেদনে আরও জানানো হয় যে, দেশের সবচাইতে জনপ্রিয় ও বিশ্বস্ত নেতা বর্তমান প্রধানমন্ত্রী শেখ হাসিনা।
true মঙ্গলবার সৌদি পৌঁছেছেন ইমরান খান। পাকিস্তানের প্রধানমন্ত্রী হিসেবে এটা তাঁর প্রথম রাষ্ট্রীয় সফর। আজ বুধবার  পবিত্র ওমরাহ হজ পালন করেছেন তিনি।  এ সময় ইমরান খানের জন্য পবিত্র কাবা শরীফের দরজা খোলা হয়। পবিত্র কাবা শরীফের ভেতরে প্রবেশ করার সুযোগ পান তিনি।  সবার জন্য কাবা শরীফের ভেতরে প্রবেশের অনুমতি মেলে না। কিন্তু এই বিরল সুযোগ পেলেন ইমরান খান। সে সময় তিনি মুসলিম বিশ্বের জন্য দোয়া করেন।  উল্লেখ্য, বাদশাহ সালমান বিন আব্দুল আজিজ আল সৌদ এবং ক্রাউন প্রিন্স মোহাম্মদ বিন সালমানের আমন্ত্রণে সৌদি আরব সফরে গেছেন পাকিস্তানের প্রধানমন্ত্রী ইমরান খান।
false বিমান বাংলাদেশ এয়ারলাইন্সে যুক্ত হওয়া নতুন উড়োজাহাজ বোয়িং ৭৮৭ আকাশবীণার জরুরি দরজার একটি বিশেষ অংশ (র‌্যাফট) ভেঙে পড়েছে। মঙ্গলবার (১১ সেপ্টেম্বর) সকালে এ ঘটনা ঘটে। এ কারণে ঢাকা থেকে সিঙ্গাপুরগামী ফ্লাইটটিতে দেড় ঘণ্টা দেরি হয়। সূত্র জানায়, এ ঘটনায় বিমান বাংলাদেশ এয়ারলাইন্সের প্রকৌশলী মোস্তাাফিজুর রহমানকে সঙ্গে সঙ্গে সাময়িক বরখাস্ত করা হয়েছে। বিমান বাংলাদেশ এয়ারলাইন্সের ব্যবস্থাপনা পরিচালক (এমডি) মোসাদ্দেক আলী সারাবাংলাকে বলেন, এ ঘটনায় একটি তদন্ত কমিটি গঠন করা হয়েছে। প্রকৌশলী মোস্তাফিজুর রহমানকে সাময়িক বরখাস্তও করা হয়েছে। মূলত তার অদক্ষতার কারণেই এ ঘটনা ঘটেছে। জানা গেছে, মঙ্গলবার সকাল সাড়ে ৮টায় ড্রিমলাইনার বোয়িং ৭৮৭-এর সিঙ্গাপুরের ফ্লাইট যাওয়ার প্রস্তুতি চলছিল। এসময় বোর্ডিং ব্রিজে সংযুক্ত থাকা অবস্থায় বিএফসিসি থেকে যাত্রীদের জন্য খাবার তোলা হচ্ছিল। এসময় প্রকৌশল বিভাগের স্টাফ মোস্তাফিজুর রহমান দরজা অন করতে ভুল বাটনে চাপ দেন। আর তাতেই জরুরি দরজার র‌্যাফট নাম অংশটি খুলে ভেঙে পড়ে। পরে খুলে যাওয়া অংশটি প্রকৌশল বিভাগে নিয়ে যাওয়া হয় এবং ফ্লাইট চালু রাখা হয়। যদিও এ কারণে দেড় ঘণ্টা দেরি হয় ফ্লাইটে। ক্যাপ্টেন মোসাদ্দেক আলী জানান, আকাশবীণার যে অংশটি খুলে পড়েছে, সেটি লন্ডন থেকে আনা হবে। আগামী তিন দিনের মধ্যে সেটি লন্ডন থেকে এনে আকাশবীণায় সংযুক্ত করা হবে। এর আগে, গত ৫ সেপ্টেম্বর উদ্বোধন করা হয় বোয়িং-৭৮৭ ড্রিমলাইনার, যার নাম দেওয়া হয় আকাশবীণা। প্রধানমন্ত্রী শেখ হাসিনা আনুষ্ঠানিকভাবে এর উদ্বোধন করেন। ওই দিনই সন্ধ্যায় ছিল আকাশবীণার প্রথম ফ্লাইট, গন্তব্য ছিল মালয়েশিয়া। বহুল কাঙ্ক্ষিত বোয়িং ড্রিমলাইনার ৭৮৭ ‘আকাশবীণা’ দেশে আনা হয় গত ১৯ আগস্ট। ওই দিন বিকেল ৫টা ১৯ মিনিটে হযরত শাহজালাল আন্তর্জাতিক বিমানবন্দরে অবতরণ করে উড়োজাহাজটি। এ নিয়ে বিমানের বহরে উড়োজাহজের সংখ্যা দাঁড়ালো ১৫টিতে। টানা ১৬ ঘণ্টা উড়তে সক্ষম এই ড্রিমলাইনার চালাতে অন্যান্য বিমানের তুলনায় ২০ শতাংশ কম জ্বালানি লাগবে। এটি ঘণ্টায় ৬৫০ মাইল বেগে উড়তে সক্ষম। কম্পোজিট ম্যাটেরিয়াল দিয়ে তৈরি হওয়ায় এই বিমান ওজনে হালকা। ড্রিমলাইনার ৭৮৭ সমুদ্রপৃষ্ঠ থেকে ৪৩ হাজার ফুট দিয়ে উড়ে যাওয়ার সময়ও ওয়াইফাই সুবিধা পাবেন যাত্রীরা। বিমানে ওয়াইফাইয়ের মাধ্যমে প্রত্যেক যাত্রী ১৫ মিনিটের জন্য বিনামূল্যে ১০ মেগাবাইট ইন্টারনেট ব্যবহার করতে পারবেন। এরপরও কোনো যাত্রী ইন্টারনেট ব্যবহার করতে হলে চার্জ দিতে হবে। 
false এবার ৫৭টি মুসলিম দেশকে একত্রিত করে একটি বিশাল ইসলামি সেনাবাহিনী গঠন করার সিদ্ধান্ত নিয়েছেন তুরস্কের প্রেসিডেন্ট রজব তায়্যিব এরদোগান। এটিকে ‘আর্মি অব ইসলাম’ বা ‘ইসলামি আর্মি’ নামে অভিহিত করা হবে। খবর তুর্কি সংবাদ মাধ্যম সিয়াসাতের। মূলত ইহুদিবাদি সন্ত্রাসী রাষ্ট্র ইসরাইলকে রুখতে ৫ মিলিয়ন শক্তিশালী এই সেনাবাহিনী গঠন করা হবে। ইসরাইলি আক্রমণ প্রতিরোধ করা ছাড়াও বিভিন্ন ইসলামি সঙ্কটে ইসলামি আর্মি যাতে আক্রমণ চালাতে পারে তার জন্য এই ধরনের বিশাল সেনাবাহিনী গঠনে ইসলামি সহযোগিতা সংস্থার ৫৭টি সদস্য দেশের কাছে মতামত চাওয়া হয়েছে। যদি ওআইসি সদস্য দেশ ‘ইসলামি আর্মি’ গঠন করতে সম্মত হয়, তবে এটা দখলদার ইসরাইলের সামরিক বাহিনীর তুলনায় অনেক বেশি শক্তিশালী হবে। উল্লেখ্য, ওআইসি সদস্য দেশগুলোর জনসংখ্যা ১৬৭,৪৫,২৬,৯৩১ জন এবং এসব দেশের মধ্যে সক্রিয় সামরিক বাহিনী ৫২ লাখেরও বেশি এবং তাদের প্রতিরক্ষা বাজেট ১৭৪ বিলিয়ন ৭০ কোটি ডলার। অন্যদিকে, ইসরাইলের মোট জনসংখ্যা ৮০ লাখ ৪৯ হাজার ৩১৪ জন এবং এর সক্রিয় সামরিক বাহিনী মাত্র ১৬০,০০০ জন এবং প্রতিরক্ষা বাজেট ১৫ বিলিয়ন ৬০ কোটি ডলার।
true সাবেক প্রধান বিচারপতি সুরেন্দ্র কুমার সিনহা দবি করেছেন, তিনি সরকারের চাপ এবং হুমকির মুখে দেশ ছেড়েছেন। একটি গোয়েন্দা সংস্থা এই হুমকি দিয়েছিল বলে অভিযোগ তার। খবর বিবিসি বাংলা। আত্মজীবনীমূলক বই ‘এ ব্রোকেন ড্রিম: রুল অব ল, হিউম্যান রাইটস এন্ড ডেমোক্রেসি’তে সিনহা বর্ণনা করেছেন কোন পরিপ্রেক্ষিতে সরকারের সঙ্গে তার বিরোধ তৈরি হয়েছি এবং তারপর কেন তিনি প্রধান বিচারপতির পদ থেকে পদত্যাগে বাধ্য হন। সিনহা লিখেন, বাংলাদেশের সংবিধানের ষোড়শ সংশোধনী বাতিলের রায়টি যেন সরকারের পক্ষ যায়, সেজন্যে তার ওপর 'সরকারের সর্বোচ্চ মহল থেকে চাপ তৈরি করা হয়েছিল।' সিনহার পদত্যাগের ঘটনা ঘটেছিল ২০১৭ সালে সংবিধানের ষোড়শ সংশোধনী বাতিল সংক্রান্ত একটি মামলার আপিলের রায়কে কেন্দ্র করে। এ রায় নিয়ে ক্ষমতাসীন আওয়ামী লীগ এবং সরকারের কাছ থেকে প্রচণ্ড চাপের মুখে বিচারপতি সিনহা দেশ ছেড়ে যান বলে অভিযোগ রয়েছে। সিনহা লেখেন, ‘প্রধানমন্ত্রী এবং তার দলের অন্যান্য সদস্য ও মন্ত্রীরা পার্লামেন্টের বিরুদ্ধে যাবার জন্য আমার কঠোর নিন্দা করেন। প্রধানমন্ত্রীসহ ক্যাবিনেট মন্ত্রীরা আমার বিরুদ্ধে অসদাচরণ এবং দুর্নীতির অভিযোগ এনে বদনাম করতে শুরু করেন।’ ‘আমি যখন আমার সরকারি বাসভবনে আবদ্ধ, আইনজীবী এবং বিচারকদের আমার সঙ্গে দেখা করতে দেয়া হচ্ছিল না, তখন সংবাদমাধ্যমকে বলা হয় - আমি অসুস্থ, আমি চিকিৎসার জন্য ছুটি চেয়েছি।’ ‘একাধিক মন্ত্রী বলেন, আমি চিকিৎসার জন্য বিদেশে যাব।’ ‘অক্টোবরের ১৪ তারিখ, যখন আমি দেশ ছাড়তে বাধ্য হই - তখন একটি প্রকাশ্য বিবৃতিতে আমি পরিস্থিতি স্পষ্ট করার চেষ্টায় একটি বিবৃতি দেই যে আমি অসুস্থ নই এবং আমি চিরকালের জন্য দেশ ছেড়ে যাচ্ছি না।’ ‘আমি আশা করছিলাম যে আমার প্রত্যক্ষ অনুপস্থিতি এবং আদালতের নিয়মিত ছুটি - এ দুটো মিলে পরিস্থিতি স্বাভাবিক হতে সহায়ক হবে, এবং শুভবুদ্ধির উদয় হবে, সরকার ওই রায়ের যে মর্মবস্তু - অর্থাৎ বিচারবিভাগের স্বাধীনতা যে জাতি ও রাষ্ট্রের জন্য কল্যাণকর - তা বুঝতে পারবে।’ ‘শেষ পর্যন্ত ভীতি প্রদর্শন এবং আমার পরিবারের প্রতি হুমকির সম্মুখীন হয়ে আমি বিদেশ থেকে আমার পদত্যাগপত্র জমা দেই।’ সিনহা লেখেন, তার এ বইতে তার ব্যক্তিগত ও বিচার বিভাগে কর্মজীবনের কথা, বাংলাদেশের বিচার বিভাগের প্রতি চ্যালেঞ্জসমূহ, বিচারবিভাগ ও রাজনীতিবিদদের মূল্যবোধের অবক্ষয়, রাজনৈতিক হস্তক্ষেপ, পুলিশের বাড়াবাড়ি, জরুরি অবস্থার প্রভাব, এবং ‘ব্যবসায়ীদের কাছ থেকে ডিজিএফআইয়ের অর্থ আদায়ের’ বিবরণ আছে। বর্তমানে যুক্তরাষ্ট্রে অবস্থানরত বিচারপতি সুরেন্দ্র কুমার সিনহা এ নিয়ে বিবিসিকে সাক্ষাতকারও দিয়েছেন। এতে তিনি বলেন, ‘আমাকে যখন কমপ্লিটলি হাউস অ্যারেস্ট করা হলো, ...তখন বঙ্গবন্ধু মেডিক্যাল বিশ্ববিদ্যালয় থেকে প্রতিদিন একজন করে ডাক্তার আমার কাছে পাঠানো হতো। আমি নিঃশ্বাস নিতে পারছিলাম না।’ বিদেশ যেতে চাপ দেয়ার সময় প্রধানমন্ত্রী শেখ হাসিনার সঙ্গে আলাপ করার সুযোগ দেয়ার অনুরোধ করার কথাও বিবিসিকে জানান সিনহা। তবে তাকে জানানো হয়েছে, প্রধানমন্ত্রী কথা বলবেন না। ২০১৪ সালের সেপ্টেম্বরে সংবিধান সংশোধন করে বিচারপতিদের অপসারণ ক্ষমতা সেনা শাসনামলের মতো সুপ্রিম জুডিশিয়াল কাউন্সিলের বদলে সংসদের হাতে নেয়া হয়। পরে ২০১৬ সালের ৫ মে হাইকোর্ট ডিভিশনের একটি বিশেষ বেঞ্চ ওই সংশোধনীকে অসাংবিধানিক বলে রায় দেয়। সরকার এর বিরুদ্ধে আপিল করে এবং সাত সদস্যের একটি বেঞ্চে আপিলের শুনানি হয়। বিচারপতি সুরেন্দ্র কুমার সিনহা তার বইতে লেখেন, ‘জুলাইয়ের ৩ তারিখ প্রধান বিচারপতি হিসেবে তার সভাপতিত্বে সুপ্রিম কোর্ট বেঞ্চ আপিল খারিজ করে হাইকোর্ট ডিভিশনের রায় বহাল রাখে। ২০১৭ সালের আগস্ট মাসের ১ তারিখ সর্বসম্মত রায়ের পূর্ণ বিবরণ প্রকাশিত হয়।’ ওই সিদ্ধান্তের পর সেপ্টেম্বরের ১৩ তারিখে পার্লামেন্ট একটি প্রস্তাব পাস করে - যাতে সেই রায়কে বাতিল করার জন্য আইনি পদক্ষেপের আহ্বান জানানো হয়।
true তথাকথিত নিষেধাজ্ঞা তুলে না নিলে যুক্তরাষ্ট্রকে এর ফল ভোগ করতে হবে বলে হুঁশিয়ারি দিলেন চীনের পররাষ্ট্র মন্ত্রণালয়ের মুখপাত্র জেং শং। শুক্রবার এক সংবাদ সম্মেলনে চীনের ওপর যুক্তরাষ্ট্রের নিষেধাজ্ঞা আরোপের প্রতিক্রিয়ায় এই হুঁশিয়ারি দেন তিনি। জেং শং বলেন, যুক্তরাষ্ট্রের এই অযৌক্তিক নিষেধাজ্ঞার প্রতি তীব্র ধিক্কার জানাচ্ছে চীনারা। এর মধ্য দিয়ে তারা আন্তর্জাতিক সম্পর্কের মৌলিক নিয়ম লঙ্ঘন করেছে। এছাড়া দুটি দেশ এবং দুটি দেশের সেনাবাহিনীদের মধ্যকার সম্পর্ককে মারাত্মকভাবে ক্ষতিগ্রস্ত করেছে। তিনি বলেন, আমরা জোর দিয়ে বলতে চাই যুক্তরাষ্ট্র যেন অবিলম্বে তাদের ভুল ঠিক করে তথাকথিত নিষেধাজ্ঞা তুলে নেয় অন্যথায় এর ফল ভোগ করতে হবে তাদের। এক প্রশ্নের জবাবে চীনা পররাষ্ট্র মন্ত্রণালয়ের মুখপাত্র বলেন, চীন ও রাশিয়া সমন্বয়ের ব্যাপক কৌশলগত অংশীদার। সমতার নীতি, পারস্পরিক বিশ্বাস এবং পারস্পরিক স্বার্থে প্রতিরক্ষা ও অন্যান্য ক্ষেত্রে আমরা স্বাভাবিক বিনিময় ও সহযোগিতা রক্ষা করবো। তিনি বলেন, এই সহযোগিতার লক্ষ্য হলো আমাদের বৈধ অধিকারগুলো রক্ষা এবং আঞ্চলিক শান্তি ও স্থিতিশীলতা বজায় রাখা। এটা আন্তর্জাতিক আইন লঙ্ঘন নয়। এমনকি কোনও তৃতীয় পক্ষ এর লক্ষ্য নয়। এর আগে বৃহস্পতিবার রাশিয়ার কাছ থেকে যুদ্ধবিমান এবং মাটি থেকে আকাশে আঘাত হানতে সক্ষম ক্ষেপণাস্ত্র কেনায় চীনের ইকুইপমেন্ট ডেভেলপমেন্ট ডিপার্টমেন্ট(ইডিডি) এবং এর প্রধান লি স্যাংফু’র ওপর নিষেধাজ্ঞা আরোপ করে ট্রাম্প প্রশাসন। এদিকে যুক্তরাষ্ট্রকে সতর্ক করে রাশিয়ার উপ-পররাষ্ট্রমন্ত্রী সের্গেই রিয়াবকোভ বলেছেন, নিষেধাজ্ঞা আরোপের প্রবণতা যুক্তরাষ্ট্রকে ভুল পথে পরিচালিত করছে বলে মনে করছে রাশিয়া। আগুন নিয়ে খেলা বোকামি এবং এটা বিপজ্জনক হতে পারে।
true বুধবার সন্ধ্যায় লক্ষ্মীপুর পৌর শহরে এ ঘটনার সময় এ্যানী বাড়িতে ছিলেন না। হামলাকারীরা ১০টি মোটরসাইকেল, ঘরের দরজা-জানালাসহ বেশ কয়েকটি চেয়ার ভাংচুর করেছে। এতে কেউ আহত হয়নি। তবে ছাত্রলীগ তাদের বিরুদ্ধে হামলার অভিযোগ অস্বীকার করেছে। জেলা বিএনপির যুগ্ন সাধারণ সম্পাদক নিজম উদ্দিন ভুইয়া বলেন, এ্যানীর লক্ষ্মীপুরের বাসভবনে পৌর ২ নম্বর ওয়ার্ড বিএনপির মতবনিময় সভা চলছিল সন্ধ্যায়। “এ সময় জেলা ছাত্রলীগের সাধারণ সম্পাদক জিয়াউল করিম নিশানের নেতৃত্বে শতাধিক নেতাকর্মী রাম দা, রড ও লাঠি নিয়ে হামলা চালায় এ্যানীর বাসভবনে। “তারা বাসভবনের সামনে থাকা ১০টি মোটরসাইকেল ও দরজা-জানালাসহ বেশ কয়েকটি চেয়ার ভাংচুর করে।”   এ সময় এ্যানী বাড়িতে ছিলেন না এবং হামলায় কেউ আহত হয়নি বলে তিনি নিশ্চিত করেন।   এ হামলার নিন্দা জানিয়ে প্রশাসনের মাধ্যমে এর সুষ্ঠু বিচারের দাবি জানান নিজাম উদ্দিন। এদিকে, অভিযোগটি অস্বীকার করে জেলা ছাত্রলীগের সাধারণ সম্পাদক জিয়াউল করিম নিশান বলেন, “বিএনপির অন্তঃকোন্দলের কারণে নিজেদের মধ্যে সংঘর্ষের ঘটনা শুনেছি। রাজনৈতিক প্রতিহিংসার কারণে ছাত্রলীগ এ হামলার সঙ্গে জড়িত বলে অভিযোগ করছে বিএনপি। তবে হামলার সাথে ছাত্রলীগ জড়িত তার কোনো প্রমাণ দেখাতে পারবে না তারা।”
true টাঙ্গাইলের মির্জাপুর উপজেলার কুমুদিনী হাসপাতালে এক সন্তান জন্ম দেয়া মাকে দুই সন্তান বুঝিয়ে দিয়ে বিপাকে পড়েছেন এক নার্স। এ ঘটনা নিয়ে তুলকালাম কাণ্ড ঘটে যায়। পরিস্থিতি বেগতিক দেখে হাসপাতালের নার্স প্রিয়া গমেজকে সাময়িক বরখাস্ত করা হয়েছে। মঙ্গলবার দুপুরে কুমুদিনী হাসপাতালের ডেলিভারি ওয়ার্ডে এ ঘটনা ঘটে। স্থানীয় সূত্রে জানা গেছে, মির্জাপুর উপজেলার বানাইল ইউনিয়নের ভাবখন্ড গ্রামের হারুন অর রশিদের স্ত্রী আকলিমা বেগম সন্তান প্রসবের জন্য সোমবার কুমুদিনী হাসপাতালে ভর্তি হন। অন্যদিকে মঙ্গলবার দুপুরে একই ওয়ার্ডে টাঙ্গাইলের কাগমারা এলাকার বাচ্চু মিয়ার স্ত্রী পারভীন বেগম সন্তান প্রসবের জন্য ভর্তি হন। প্রসব ব্যথা উঠলে দুপুরে আকলিমা বেগম ও পারভীন বেগমকে অপারেশন থিয়েটারে নেয়া হয়। প্রথমে ডাক্তাররা আকলিমাকে সিজারিয়ানের মাধ্যমে এক পুত্রসন্তান প্রসব করান এবং নবজাতককে ওই ওয়ার্ডে কর্তব্যরত নার্স প্রিয়া গমেজের কাছে দেন। তিনি নবজাতককে নিয়ে পারভীনের আত্মীয়ের কোলে তুলে দেন। অন্যদিকে কিছুক্ষণ পর ডাক্তাররা পারভীনকে সিজারিয়ানের মাধ্যমে পুত্রসন্তান প্রসব করান। একইভাবে কর্তব্যরত অন্য এক নার্স নবজাতকে নিয়ে পারভীনের আত্মীয়দের কাছে নিয়ে বলেন, এই নেন আপনাদের নবজাতক। তখন পারভীনের আত্মীয়রা বলেন, আমাদের বাচ্চা তো আগেই পেয়েছি। এরপরই শুরু হয় হট্টগোল।  কোন নবজাতক কোন প্রসূতির এ নিয়ে আকলিমা ও পারভীনের আত্মীয়দের মধ্যে বাকবিতণ্ডা শুরু হয়। হট্টগোল শুনে হাসপাতালের কর্তৃপক্ষ বিষয়টি সমাধানে আসেন। পরে তারা কার ডেলিভারি আগে বা পরে হয়েছে বিষয়টি নিশ্চিত হন। পারভীনের জ্ঞান ফিরলে তিনি জানান, তার ডেলিভারি আকলিমার পরে হয়েছে। ভুলবশত আকলিমার পুত্রসন্তান পারভীনের আত্মীয়দের কাছে দেয়া হয়েছে। কুমুদিনী হাসপাতালের পরিচালক প্রদীপ কুমার রায় বলেন, বিষয়টি অপারেশন থিয়েটারে কর্তব্যরত ডাক্তার, নার্স ও উভয় প্রসূতির কাছ থেকে জানার পর যার যার সন্তান তার তার কাছে দেয়া হয়েছে। দায়িত্ব অবহেলার কারণে নার্স প্রিয়া গমেজকে সাময়িকভাবে বরখাস্ত করা হয়েছে।
true রাঙামাটির নানিয়ারচর উপজেলায় পাহাড়ি সংগঠন ইউনাইটেড পিপলস ডেমোক্রেটিক ফ্রন্টের (ইউপিডিএফ) দুই কর্মীকে গুলি করে হত্যা করেছে দুর্বৃত্তরা। বৃহস্পতিবার রাত সাড়ে ১২টার দিকে উপজেলার সাবেক্ষং ইউনিয়নের রামসুপারিপাড়া এলাকায় এ ঘটনা ঘটে। নিহতরা হলেন, রামসুপারিপাড়া এলাকার শ্যামল চাকমা ও আকর্ষন চাকমা। স্থানীয়রা জানায়, রামসুপারিপাড়া এলাকায় একটি বাড়িতে ইউপিডিএফ কর্মী শ্যামল চাকমা ও আকর্ষন চাকমা ঘুমাচ্ছিলেন। রাত সাড়ে ১২টার দিকে ১৫ থেকে ২০ জনের একদল দুর্বৃত্ত খুব কাছ থেকে ব্রাশফায়ার করে তাদের মৃত্যু নিশ্চিত করে চলে যায়। তবে কারা এ ঘটনা ঘটিয়েছে তা নিশ্চিতভাবে বলতে পারেননি স্থানীয়রা। নানিয়ারচর থানার উপপরিদর্শক (এসআই) রওশন জামান জানান, পুলিশ খবর পেয়ে ঘটনাস্থলে রওনা দিয়েছে। দুর্গম এলাকা হওয়ায় পুলিশ সদস্যদের ঘটনাস্থলে পৌঁছাতে দেরি হতে পারে। তারা সেখান ফিরলে বিস্তারিত তথ্য জানানো যাবে। প্রসঙ্গত, গত ৩ মে নানিয়ারচর উপজেলা পরিষদ চেয়ারম্যান ও এমএন লারমা গ্রুপের জনসংহতি সমিতির কেন্দ্রীয় সহ-সভাপতি শক্তিমান চাকমাকে দুর্বৃত্তরা ব্রাশফায়ারে হত্যা করে। পর দিন ৪ মে শক্তিমানের শেষকৃত্যে যোগ দিতে যাওয়ার সময় বেতছড়ি এলাকায় দুর্বৃত্তদের ব্রাশফায়ারে গণতান্ত্রিক ইউপিডিএফের প্রধান তপন জ্যোতি চাকমা ওরফে বর্মাসহ পাঁচজন নিহত হয়।
true আটাকামা স্নেইল ফিশ। এদের শরীর অদ্ভুত স্বচ্ছ। শরীরে কাঁটার সংখ্যাও নগণ্য। সমুদ্রপৃষ্ঠ থেকে ২৬ হাজার ফুট নীচে এদের বাস। গবেষকদের দাবি, এরা সমুদ্রের সবচেয়ে গভীরে বসবাসকারী মাছেদের অন্যতম। এদেরই গোত্রের আর এক ধরনের স্নেইল ফিশ মেরিয়ানাস স্নেইল ফিশ। এরা বাস করে ২৬,৬০০ ফুট নীচে। আন্তর্জাতিক সংবাদমাধ্যম ‘কোয়ার্টজ’-এ প্রকাশিত এক প্রতিবেদন থেকে জানা যাচ্ছে, নিউ ক্যাসল ইউনিভার্সিটি আয়োজিত ২০১৮ চ্যালেঞ্জার কনফারেন্স নামের একটি সম্মেলনে এই মাছটির কথা সকলকে জানানো হয়। সারা পৃথিবীতে ৪০০'রও বেশি স্নেইল ফিশের প্রজাতি রয়েছে। কিন্তু এই আটাকামা স্নেইল ফিশ সত্যিই আলাদা।  ওই বিশ্ববিদ্যালয়ের এক গবেষক থমাস লিনলে জানিয়েছেন, এই মাছ খুবই নরম। দাঁত আর কানের ভিতরে থাকা হাড়, যার সাহায্যে এরা দেহের ভারসাম্য রক্ষা করে সেই দু’টি অংশ সবচেয়ে কঠিন।  পৃথিবীর গভীর তলদেশে বাস করা এই মাছরা মোটামুটি তিন রংয়ের হয়- নীল, গোলাপি ও পার্পল। তাদের এই নরম শরীরই তাদের প্রতিবন্ধক হয়ে ওঠে সমুদ্রের উপরে। দেখা গেছে, সমুদ্রপৃষ্ঠে আনা হলে সেখানকার তাপমাত্রায় এরা গলে যায়!  আপাতত বিজ্ঞানীরা একটি মাছকে আলাদা করে সংরক্ষণ করেছেন। সেটিকে বাঁচানো না গেলেও, তার শরীরকে গলে যাওয়া থেকে আটকানো হয়েছে। সেটিকে নিয়ে গবেষকরা পরীক্ষা চলছে। 
false ‘জাপানি সংস্থা প্রকল্পের টাকা ফেরত দিলে তাদের যদি প্রশংসার জোয়ারে ভাসাতে পারি তবে তৈয়ব ভাইকে আমরা কেন ধন্যবাদ দিচ্ছি না।’ নিজের ফেসবুক ওয়ালে কথাগুলো লিখেছেন মো. রিফাত আহমেদ নামে এক ফেসবুক ব্যবহারকারী। শুধু রিফাত নন, এই মুহূর্তে দেশের হাজার হাজার মানুষের ওয়ালে লেখায় ছবিতে নিজের ভালো কাজের জন্য প্রশংসায় ভাসছেন চট্টগ্রামের এই সাবেক ছাত্রলীগ নেতা। অথচ প্রকল্পের বরাদ্দকৃত টাকার মধ্যে মানসম্মত কাজ করে আবার উদ্বৃত্ত টাকা সরকারকে ফেরত দেয়ার নজির বাংলাদেশে খুঁজেও পাওয়া যায় না। সূত্র জানায়, চট্টগ্রাম নগরের বায়েজিদ বোস্তামী এলাকায় সেনানিবাসের পাশে ‘বায়েজিদ সবুজ উদ্যান’ নামে একটি পার্ক গড়ে তুলেছে গণপূর্ত বিভাগ। প্রকল্পের বরাদ্দ ছিল ১২ কোটি ৭৪ লাখ টাকা। যথাযথ প্রক্রিয়া অনুসরণ করে ২০১৭ সালের এপ্রিলে কাজটি পায় চট্টগ্রাম উত্তর জেলা ছাত্রলীগের সাবেক সাধারণ সম্পাদক আবু তৈয়বের ঠিকাদারি প্রতিষ্ঠান। মানসম্মতভাবে আট কোটি ৩০ লাখ টাকায় কাজ শেষ করে বাকি চার কোটি ৪৪ লাখ টাকা গণপূর্ত বিভাগকে বুঝিয়ে দিয়েছেন আবু তৈয়ব। কাজ শেষে গত মঙ্গলবার (৯ অক্টোবর) পার্কটি উদ্বোধন করেন সাবেক গৃহায়ন ও গণপূর্তমন্ত্রী ইঞ্জিনিয়ার মোশাররফ হোসেন এমপি। তিনি বলেন, ‘সব ঠিকাদার খারাপ না। ভালো ঠিকাদারও রয়েছে গণপূর্তে। এর প্রমাণ হচ্ছে আবু তৈয়ব। বায়েজিদ উদ্যান নির্মাণ শেষে চার কোটিরও বেশি টাকা ফেরত দিয়েছে সে।’ এরপর থেকে বিষয়টি সামাজিক যোগাযোগমাধ্যমে ভাইরাল হতে থাকে। ছাত্রলীগের চলমান কর্মকাণ্ডের মধ্যে আবু তৈয়বের এই কাজ প্রশংসার দাবি রাখে বলে মনে করেন সংশ্লিষ্টরা। এ প্রসঙ্গে জানতে চাইলে আবু তৈয়ব বলেন, ‘আমি মানসম্মতভাবে কাজ করে পার্কটি তৈরি করেছি। আমার যত টাকা খরচ হয়েছে বা যত লাভ করা উচিত তা করে বাকি টাকা ফেরত দিয়েছি। কেন আমি রাষ্ট্রের টাকা অপচয় করব? প্রধানমন্ত্রী শেখ হাসিনা যে সোনার বাংলা গড়ে তুলতে চান সেখানে আমাদেরও অংশীদার হতে হবে।’ এ জন্য যার যার অবস্থান থেকে সকলকে এগিয়ে আসার আহ্বান জানান তিনি।
true লিস্ট ‘এ’ ক্রিকেটে এক ইনিংসে সেরা বোলিংয়ের বিশ্ব রেকর্ড এখন ঝাড়খন্ডের স্পিনার শাহবাজ নাদিমের ভারতীয় সংবাদমাধ্যমের খবর অনুযায়ী, শাহবাজ নাদিম জাতীয় দলের দরজায় কড়া নাড়ছেন। এবার সেই কড়া নাড়ার শব্দটা বোধ হয় আরব-আমিরাতে ভারতীয় টিম ম্যানেজমেন্ট পর্যন্ত পৌঁছে গেল! বাঁ হাতি এই স্পিনার লিস্ট ‘এ’ ক্রিকেটে যে কীর্তি গড়েছেন তাতে জাতীয় দলের টিম ম্যানেজমেন্টের ভাবনায় ভালোভাবেই থাকার কথা। লিস্ট ‘এ’ ক্রিকেটে এক ইনিংসে সেরা বোলিংয়ের বিশ্ব রেকর্ড এখন নাদিমের।বিজয় হাজারে ট্রফিতে এই রেকর্ড গড়েছেন ২৯ বছর বয়সী স্পিনার। ঝাড়খন্ডের এই স্পিনারের ঘূর্ণিতে ২৮.৩ ওভারে মাত্র ৭৩ রানে গুটিয়ে যায় রাজস্থান। নাদিম মাত্র ১০ রান খরচায় একাই নিয়েছেন ৮ উইকেট। রাজস্থানের এই ইনিংসে তাঁর বোলিং ফিগার ১০-৪-১০-৮! দুর্দান্ত এই পারফরম্যান্স দিয়ে প্রায় দুই দশকের পুরোনো রেকর্ড ভেঙেছেন নাদিম। আগের বিশ্ব রেকর্ডটিও এক ভারতীয় স্পিনারের। ১৯৯৭-৯৮ মৌসুমে হিমাচল প্রদেশের বিপক্ষে ১৫ রানে ৮ উইকেট নিয়েছিলেন দিল্লির স্পিনার রাহুল সাংভী। ২০০১ সালে ভারতের হয়ে মাত্র এক টেস্ট খেলা সাংভীর সেই রেকর্ড ভাঙলেন নাদিম।নাদিম ও সাংভী উইকেটসংখ্যায় সমান থাকলেও পার্থক্যটা রান দেওয়ায়। সাংভীর চেয়ে ৫ রান কম দিয়েছেন নাদিম। ভারত ‘এ’ দলের হয়ে কিছুদিন আগে ইংল্যান্ড সফর করা এই স্পিনার ম্যাচের একপর্যায়ে ১০ উইকেট নেওয়ার পথেই ছিলেন। কিন্তু তাঁর সতীর্থ স্পিনার অনুকূল রায় উইকেট তুলে নেওয়ায় নাদিম আর সে সুযোগ পাননি। এ ম্যাচে ঝাড়খন্ড মাত্র ১৫ ওভারেই ৭ উইকেটের জয় তুলে নিয়েছে।লিস্ট ‘এ’ ক্রিকেটে তৃতীয় সেরা বোলিং পারফরম্যান্স চামিন্ডা ভাসের। ২০০২ সালে জিম্বাবুয়ের বিপক্ষে ১৯ রানে ৮ উইকেট নিয়েছিলেন শ্রীলঙ্কার সাবেক এই পেসার। ওয়ানডেতে এক ইনিংসে এটি সেরা বোলিংয়েরও রেকর্ড। লিস্ট ‘এ’ ক্রিকেটে বাংলাদেশের হয়ে সেরা বোলিংয়ের রেকর্ড আবদুর রাজ্জাকের। ২০০৪ সালে জিম্বাবুয়ে ‘এ’ দলের বিপক্ষে ১৭ রানে ৭ উইকেট নিয়েছিলেন বাঁ হাতি এই স্পিনার।
false জাতিসংঘের কমিটি ফর ডেভেলপমেন্ট পলিসি (সিডিপি) এই ঘোষণা সংক্রান্ত চিঠি জাতিসংঘে বাংলাদেশের স্থায়ী প্রতিনিধি রাষ্ট্রদূত মাসুদ বিন মোমেনের কাছে হস্তান্তর করেছে। শুক্রবার সন্ধ্যায় নিউ ইয়র্কে বাংলাদেশ মিশনের বঙ্গবন্ধু মিলনায়তনে এক অনুষ্ঠানে রাষ্ট্রদূতের হাতে চিঠিটি তুলে দেন সিপিডি সেক্রেটারিয়েটের প্রধান রোলান্ড মোলেরাস। বিশ্ব ব্যাংকের বিবেচনায় বাংলাদেশ ২০১৫ সালের জুলাই মাসে নিম্ন আয়ের দেশ থেকে নিম্ন-মধ্যম আয়ের দেশে উন্নীত হয়। এখন জাতিসংঘের মাপকাঠিতেও বাংলাদেশের উত্তরণ ঘটছে। জাতিসংঘ সদস্য দেশগুলোকে স্বল্পোন্নত (এলডিসি), উন্নয়নশীল ও উন্নত এ তিন পর্যায়ে বিবেচনা করে। ১৯৭৫ সাল থেকে স্বল্পোন্নত দেশের অন্তর্ভুক্ত বাংলাদেশ মাথাপিছু আয়, মানব সম্পদ সূচক ও অর্থনৈতিক ঝুঁকি সূচক (ইভিআই) এই তিন শর্ত পূরণ করে উন্নয়নশীল দেশের কাতারে উঠতে যাচ্ছে। বাংলাদেশ এখন যোগ্যতা অর্জন করল, ২০২৪ সালে আনুষ্ঠানিকভাবে উন্নয়নশীল দেশ হিসেবে বাংলাদেশের উত্তরণ ঘটবে। স্বীকৃতিপত্র দেওয়ার অনুষ্ঠানে সিডিপি এক্সপার্ট গ্রুপের চেয়ার প্রফেসর হোসে অ্যান্তোনিও ওকাম্পো, জাতিসংঘের আন্ডার সেক্রেটারি জেনারেল ফেকিতামইলোয়া কাতোয়া উটইকামানু, জাতিসংঘে বেলজিয়ামের স্থায়ী প্রতিনিধি মার্ক পিস্টিন, তুরস্কের স্থায়ী প্রতিনিধি ফেরিদূন হাদী সিনিরলিওলু, ইউএনডিপির এশিয়া ও প্যাসিফিক অঞ্চলের আঞ্চলিক ব্যুরোর পরিচালক ও জাতিসংঘের সহকারী সেক্রেটারি জেনারেল হাওলিয়াং ঝু এবং ইউএনডিপির মানবিক উন্নয়ন রিপোর্ট অফিসের পরিচালক সেলিম জাহান উপস্থিত ছিলেন। অনুষ্ঠানের শুরুতে বাংলাদেশের উন্নয়ন অগ্রযাত্রার উপর একটি ভিডিওচিত্র দেখানো হয়। বঙ্গবন্ধু শেখ মুজিবুর রহমানের নেতৃত্বে স্বাধীনতা অর্জন থেকে শুরু করে অর্থনীতির অগ্রযাত্রা দেখানো হয় এতে। বর্তমান প্রধানমন্ত্রী শেখ হাসিনার নেতৃত্বে কীভাবে দেশ এগিয়ে চলছে এবং কৃত্রিম উপগ্রহও মহাকাশে পাঠাচ্ছে, তা দেখানো হয় ভিডিওচিত্রে। অনুষ্ঠানে জাতিসংঘে বাংলাদেশের স্থায়ী প্রতিনিধি মাসুদ বিন মোমেন বলেন, “আমাদের সকলের জন্য আজ এক ঐতিহাসিক দিন। অত্যন্ত আনন্দের সাথে আপনাদের জানাচ্ছি যে বাংলাদেশ এই প্রথম এলডিসি ক্যাটাগরি থেকে উত্তরণের সকল শর্ত পূরণ করেছে।” জাতিসংঘের অর্থনৈতিক ও সামাজিক কাউন্সিল (ইকোসক) এর মানদণ্ড অনুযায়ী উন্নয়নশীল দেশ হতে একটি দেশের মাথাপিছু আয় হতে হয় কমপক্ষে ১২৩০ মার্কিন ডলার, জাতিসংঘের হিসাবে বাংলাদেশের মাথাপিছু আয় এখন ১২৭৪ ডলার। তবে বাংলাদেশ পরিসংখ্যান ব্যুরোর হিসাবে, মাথাপিছু আয় এখন ১৬১০ ডলার। ইকোসকের মানবসম্পদ সূচকে উন্নয়নশীল দেশ হতে ৬৪ পয়েন্টের প্রয়োজন হলেও বাংলাদেশের আছে ৭২। অর্থনৈতিক ঝুঁকির ক্ষেত্রে বাংলাদেশের পয়েন্ট এখন ২৫ দশমিক ২। এই পয়েন্ট ৩৬ এর বেশি হলে এলডিসিভুক্ত হয়, ৩২ এ আনার পর উন্নয়নশীল দেশে যোগ্যতা অর্জন হয়। মাসুদ বিন মোমেন বলেন, “এটি সম্ভব হয়েছে প্রধানমন্ত্রী শেখ হাসিনার দূরদর্শী নেতৃত্বে বাংলাদেশের সাহসী এবং অগ্রগতিশীল উন্নয়ন কৌশল গ্রহণের ফলে। “কেউ পেছনে পড়ে থাকবে না -এই প্রতিশ্রুতি ধারণ করে আমরা শান্তি, অগ্রগতি ও সমৃদ্ধির পথে এগিয়ে যাচ্ছি। ডিজিটাল বাংলাদেশ আমাদের জন্য শুধু একটি স্লোগানই নয়, সারা দেশের মানুষ আজ এর সুবিধা পাচ্ছেন।” ২০৪১ সালের মধ্যে উন্নত দেশের কাতারে উঠতে বাংলাদেশ সচেষ্ট বলে জানান তিনি। বাংলাদেশকে উত্তরণের প্রক্রিয়ায় সহযোগিতার জন্য জাতিসংঘসহ বাংলাদেশের সব উন্নয়ন সহযোগীদের ধন্যবাদ জানান মাসুদ বিন মোমেন। জাতিসংঘের এলডিসি, এলএলডিসি ও সিডস্ সংক্রান্ত কার্যালয়ের প্রতিনিধি আন্ডার সেক্রেটারি জেনারেল উটইকামানু বলেন, দ্রারিদ্র্য হ্রাস ও উন্নয়নের অগ্রগতির জন্য বাংলাদেশে একটি শক্তিশালী ভিত্তি তৈরি হয়েছে। অনুষ্ঠানে বক্তব্যে অন্য দেশগুলোর কূটনীতিকরাও বাংলাদেশের অগ্রগতির প্রশংসা করে জনগণ ও সরকারকে অভিনন্দন জানান।
true এ আদালতে শুনানির আগের দুই দিনের মতো বৃহস্পতিবারও খালেদা জিয়াকে হাজির করতে না পেরে ঢাকার পঞ্চম বিশেষ জজ মো. আখতারুজ্জামান এ আদেশ দেন। এতিমখানা দুর্নীতির মামলায় পাঁচ বছরের কারাদণ্ডপ্রাপ্ত খালেদা জিয়াকে গত ৮ ফেব্রুয়ারি থেকে ঢাকার পুরনো কেন্দ্রীয় কারাগারে রাখা হয়েছে। ‘অসুস্থতার কারণে’ তাকে গত সাত মাসে একবারও আদালতে হাজির করতে না পারায় জিয়া দাতব্য ট্রাস্ট মামলার যুক্তিতর্ক শুনানি শেষ করতে সরকারের নির্দেশে আদালত স্থানান্তর করা হয় কারাগারের ভেতরে। গত ৫ সেপ্টেম্বর বিশেষ জজ আদালতের এই অস্থায়ী এজলাসে শুনানির প্রথম দিন খালেদা জিয়া নিজের অসুস্থতার কথা জানিয়ে বিচারককে বলেছিলেন, তিনি বার বার আদালতে আসতে পারবেন না, বিচারক তাকে ‘যতদিন খুশি’ সাজা দিতে পারেন।   এরপর ১২ ও ১৩ সেপ্টেম্বর শুনানির নির্ধারিত দিনে কারা কর্তৃপক্ষ খালেদাকে আদালত কক্ষে আনতে ব্যর্থ হলে ফৌজদারি কার্যবিধির ৫৪০(এ) ধারা অনুযায়ী তার অনুপস্থিতিতে বিচারকাজ চালানোর আর্জি জানান দুদকের আইনজীবী মোশাররফ হোসেন কাজল।
true চৈত্র সংক্রান্তিতে ঢাকা দক্ষিণ সিটির পরিচ্ছন্নতা অভিযান গিনেজ বুক অব রেকর্ডে স্থান পেয়েছে। সোমবার আনুষ্ঠানিক স্বীকৃতি পেল দক্ষিণ সিটি করপোরেশন। সংস্থার জনসংযোগ বিভাগ বিষয়টি নিশ্চিত করেছে। মন সুন্দর যার সে রাখে দেশ পরিষ্কার স্লোগানে প্রতীকী পরিচ্ছন্নতা কর্মসূচি উৎসর্গ করা হয়েছিলো জাতির জনক বঙ্গবন্ধু শেখ মুজিবুর রহমানকে। সিটি করপোরেশন দাবি করে, ওই কর্মসূচিতে ১৫ হাজার ৩১৩ নগরবাসী ঢাকার রাস্তা একসাথে ঝাড়ু দেয়। তবে গিনেস বুকে রেকর্ড হয়েছে সাত হাজার ২১ জনের নাম।
true এক সময়ের বিএনপি নেতা বর্তমানে জাতীয় জোট বিএনএ’র চেয়ারম্যান ব্যারিস্টার নাজমুল হুদা বলেছেন, শেখ হাসিনার অধীনে দেশে সুষ্ঠু নির্বাচন হবে, তত্ত্বাবধায়ক সরকারের অধীনে নয়। এতে কোন দল নির্বাচনে আসল আর না আসল তাতে কিছু যায় আসে না। বুধবার সন্ধ্যায় জাতীয় প্রেস ক্লাবে বাংলাদেশ গণতান্ত্রিক আন্দোলনের উদ্যোগে ‘বর্তমান সরকারের সফলতা ও একাদশ জাতীয় নির্বাচন’ শীর্ষক আলোচনা সভায় তিনি একথা বলেন। নাজমুল হুদা বলেন, বর্তমান প্রধানমন্ত্রী যে প্রতিজ্ঞা করেন তা পূরণ করেন। আর প্রতিজ্ঞা পূরণ করতে হলে ক্ষমতায় থাকা দরকার। কারণ তত্ত্বাবধায়ক সরকার দিয়ে দেশে সুষ্ঠু নির্বাচন হয় না। বাংলাদেশ-ভারত এখন একই পরিবারের সদস্য মন্তব্য করে তিনি বলেন, ভারত আমাদের প্রতিবেশী রাষ্ট্র হতে পারে কিন্তু আমরা একই পরিবারের সদস্য। কারণ তারা এই দেশকে সামনের দিকে এগিয়ে নিতে অনেক সাহায্য করেছে। তিনি আরও বলেন, দেশে শেখ হাসিনার হাত ধরে উন্নয়নের ধারা চালু হয়েছে। উন্নয়নের এ ধারা অব্যাহত রাখতে হলে আবার শেখ হাসিনার সরকার দরকার। তাহলে উন্নয়নের ধারা অব্যাহত থাকবে। অন্য কোনো সরকার আসলে দেশে যত উন্নয়নের কাজ চালু হয়েছে সব বন্ধ হয়ে যাবে। আয়োজক সংগঠনের চেয়ারম্যান আশরাফ আলী হাওলাদারের সভাপতিত্বে সভায় উপস্থিত ছিলেন বিএলডিপি চেয়ারম্যান এম নাজিম উদ্দিন আল আজাদ, বঙ্গবন্ধু গবেষণা পরিষদের সভাপতি লায়ন মো. গনি মিয়া বাবুল, জাগো বাঙালি চেয়ারম্যান ডা. শেখ হাবিবুর রহমান প্রমুখ।
true সংখ্যালঘু মুসলিম রোহিঙ্গাদের বিরুদ্ধে গণহত্যার জন্য মিয়ানমারের শীর্ষ জেনারেলদের বারবার অভিযুক্ত করা হয়েছে জাতিসংঘের তদন্ত প্রতিবেদনে। রোহিঙ্গা সংকটে ক্ষয়ক্ষতির বিষয়ে আজ মঙ্গলবার প্রকাশিত এক প্রতিবেদনে জাতিসংঘের তদন্তকারীরা বলেন, ‘রাজনীতি থেকে মিয়ানমারের সেনাবাহিনীকে সরানো উচিত।’ জাতিসংঘের ৪৪৪ পৃষ্ঠার প্রতিবেদনে বলা হয়, সেনাবাহিনীর শীর্ষ নেতৃত্ব পরিবর্তন করা উচিত। সেই সঙ্গে দেশটির প্রশাসনের ওপর বাহিনীটি যেন আর কোনো ধরনের প্রভাব না রাখে, সেই ব্যবস্থা করা উচিত। সংবাদ সংস্থা এএফপির প্রতিবেদনে বলা হয়, বৌদ্ধ জাতিগোষ্ঠী সংখ্যাগরিষ্ঠ দেশটির শাসনকর্তা কার্যত মিয়ানমারের সেনাবাহিনী। পার্লামেন্টে এক-চতুর্থাংশ আসন সেনাবাহিনীর দখলে এবং তিনটি মন্ত্রণালয়ও তাদের নিয়ন্ত্রণে। গত ২০১১ সালে দেশটিতে রাজনৈতিক সংস্কার শুরু হওয়ার পরও তারা দাপট ধরে রেখেছে। প্রতিবেদনে বলা হয়, দেশটির বেসামরিক নেতৃত্বকে মিয়ানমারের রাজনৈতিক জীবন থেকে সেনাবাহিনীকে ফের অপসারণের চেষ্টা করা উচিত। প্রকৃত নিরাপত্তা হুমকির জন্য সেনাবাহিনীর কার্যপদ্ধতি ‘ধারাবাহিকভাবে এবং স্পষ্টত’ বেঠিক ছিল। সেনা অভিযানে ১০ হাজার মানুষ নিহত হয়েছে এবং সম্ভবত এই তথ্য রক্ষণশীল। ১৮ মাসের পর্যবেক্ষণ, ৮৫০ জনের বেশি মানুষের সাক্ষাৎকার, গণহত্যার বিষয়ে মিয়ানমারের সেনাপ্রধান জেনারেল মিন অং হ্লাইয়াংসহ শীর্ষ কর্মকর্তাদের কর্মকাণ্ড নিয়ে আন্তর্জাতিক সম্প্রদায়ের তদন্তের ভিত্তিতে প্রতিবেদনটি করেছে জাতিসংঘ। চলমান নেতৃত্ব পরিবর্তনে সেনাবাহিনীর পুনঃসংস্কার এবং সেই প্রক্রিয়া শুরু হওয়া উচিত বলেও মন্তব্য করেন জাতিসংঘের তদন্তকারী কর্মকর্তারা। প্রসঙ্গত, ২০১৭ সালে ২৫ আগস্ট থেকে মিয়ানমারের রাখাইন রাজ্যে সন্ত্রাসী দমনের নামে দেশটির সেনাবাহিনী সহিংস অভিযান শুরু করে। এতে নির্বিচারে রোহিঙ্গাদের হত্যার অভিযোগ ওঠে। এসব হত্যাকাণ্ডের ঘটনাকে ‘জাতিগত নিধন’ হিসেবে অভিহিত করে জাতিসংঘ। সেনাবাহিনী ও বৌদ্ধ ভিক্ষুদের দমন-পীড়নের মুখে মিয়ানমার থেকে পালিয়ে সাত লক্ষাধিক রোহিঙ্গা বাংলাদেশে ঠাঁই নেয়।
true অন্তর্জ্বালা থেকেই নিজের লেখা বইতে দেশ ছাড়তে বাধ্য হয়েছেন বলে মন্তব্য করেছেন সাবেক প্রধান বিচারপতি এস কে সিনহা। মন্তব্য করেছেন আওয়ামী লীগের সাধারণ সম্পাদক ওবায়দুল কাদের। সকালে রাজধানীর বঙ্গবন্ধু অ্যাভিনিউয়ে আওয়ামী লীগের কেন্দ্রীয় কার্যালয়ে, এক অনুষ্ঠানে এই মন্তব্য করেন তিনি। ওবায়দুল কাদের বলেন, বই লিখে মনগড়া কথা লিখেছেন এস কে সিনহা। অভিযোগ সত্য হলে, দেশে থাকতেই এসব কথা বলতেন তিনি। কাদের বলেন, এই বই নিয়ে অহেতুক আর কোনো মন্তব্য করতে চান না, এটা নিয়ে নাক গলানোর কোনো প্রয়োজন নেই। বিএনপির আন্দোলন প্রসঙ্গে আওয়ামী লীগের সাধারণ সম্পাদক বলেন, চাইলে তারা আন্দোলন করতে পারে। সব ষড়যন্ত্র মোকাবেলা করেই আগামী জাতীয় নির্বাচনে আবারো ক্ষমতায় আসবে আওয়ামী লীগ।
true চীনের মোবাইল প্রস্তুতকারক সংস্থা শাওমি অল্প সময়ে মধ্যেই ভারতের বাজারে প্রভাব বিস্তার করছে। তবে স্মার্টফোনে বিজ্ঞাপন চালানোর অভিযোগে ব্যাপক সমালোচনার শিকার হয়েছে প্রতিষ্ঠানটি। স্মার্টফোনের একাধিক ইন-বিল্ড ফিচার্সে বিজ্ঞাপন দেওয়ার অভিযোগ উঠেছে শাওমির বিরুদ্ধে। বিশেষ করে মি ম্যাক্স২ এবং মি নোট এলটিই স্মার্টফোনে এ ধরনের বিজ্ঞাপন দেখা গেছে। বিষয়টি নিয়ে সোশ্যাল মিডিয়ায় সরব হয়েছেন শাওমি ব্যবহারকারী অনেকেই। শাওমি কর্তৃপক্ষ এক টুইট বার্তায় জানিয়েছে, গ্রাহকদের আমরা জানাতে চাই, যে বিজ্ঞাপন চালানো হচ্ছে তা আপনাদের দৈনন্দিন কাজে ব্যাঘাত ঘটাবে না। সেভাবেই সেগুলো ঠিক করা হয়েছে। তার পরেও গ্রাহকদের কাছ থেকে এ ব্যাপারে ফলাবর্তন নেওয়া হচ্ছে। যদিও, সেটিংসে গিয়ে বিজ্ঞাপন বন্ধ করা যায়। আপনার যদি শাওমি স্মার্টফোন থাকে এবং তাতে যদি অবাঞ্ছিত বিজ্ঞাপন আসে। সে ক্ষেত্রে আপনি চাইলে তা বন্ধ করতে পারবেন। প্রথমেই শাওমি ফোনের সেটিংসে যান। সেখান থেকে অ্যাডিশনাল সেটিংসে যান। এরপর ক্লিক করুন প্রাইভেসি-তে। সেখানে অ্যাড সার্ভিসেস-এ গিয়ে 'পার্সোনালাইসড অ্যাড রেকমেনডেশন্স' ডিসাবল করুন। এছাড়াও ফাইল ম্যানেজারের মতো গুরুত্বপূর্ণ অ্যাপে বিজ্ঞাপন বন্ধের জন্য সেটিংসে গিয়ে অ্যাবাউটে যান। সেখানে রেকমেনডেশন্স ডিসাবল করুন।
false আন্তর্জাতিক খ্যাতি সম্পন্ন গবেষণা সংস্থা দ্য স্ট্যাটিসটিক্স শেখ হাসিনাকে বিশ্বের দ্বিতীয় সেরা প্রধানমন্ত্রী হিসেবে মনোনীত করেছে। দ্য স্ট্যাটিসটিক্সের গবেষণায় এ মনোনয়ন দেওয়ার পর প্রধানমন্ত্রী শেখ হাসিনাকে অভিনন্দন জানিয়েছে মন্ত্রিসভা। আর এ স্বীকৃতিকে সরকারের অর্জন হিসেবে মন্তব্য করে জনগণকে উৎসর্গ করেছেন প্রধানমন্ত্রী। জনগণের প্রতি কৃতজ্ঞতা প্রকাশ করে প্রধানমন্ত্রী বলেন, জনগণ আস্থা রেখেছে বলেই এ অর্জন সম্ভব হয়েছে। তবে বাংলাদেশের এই অর্জন অনেক অগেই সম্ভব হতো বলে মনে করেন তিনি। তিনি আরও বলেন, ’৭৫ এর ১৫ আগস্ট না এলে বাংলাদেশ আরো আগেই লক্ষ্য অর্জন করতে পারত। এদিন জাতিসংঘের উন্নয়নের সব সূচকে বাংলাদেশ তার লক্ষ্য পূরণ করে এগিয়ে আছে বলেও জানান প্রধানমন্ত্রী। এদিকে উন্নয়নের সব সূচক পূরণ করে এখন উন্নয়নশীল দেশ হিসেবে যাত্রা শুরু করেছে বাংলাদেশ। এ অর্জনে সোমবার অভিনন্দন প্রস্তাব গ্রহণ করে মন্ত্রিসভা। বলা হয়, এই ধারাবাহিকতা আরো ছ’বছর অব্যাহত থাকলে ২০২৪ সালে জাতিসংঘ সাধারণ অধিবেশনে উন্নয়নশীল দেশ হিসেবে চূড়ান্ত স্বীকৃতি পাবে বাংলাদেশ।
false ১৭ই মার্চ স্বল্পন্নোত দেশ হতে বাংলাদেশকে উন্নয়নশীল দেশে উত্তরণের স্বীকৃতি দিয়েছে জাতিসংঘ। বিশেষ এই স্বীকৃতি উদযাপন উপলক্ষে আগামী ২২ মার্চ জাতীয়ভাবে গ্রহণ করা হয়েছে বিভিন্ন কর্মসূচি। কর্মসূচিটি বাস্তবায়নে জনগণের সার্বিক নিরাপত্তার স্বার্থে রাজধানীসহ সারাদেশের গুরুত্বপূর্ণ শহরে-নগরে সকল ধরনের ব্যাক-প্যাকসহ ব্যাগ বহন নিষিদ্ধ করেছে প্রশাসন। ব্যাগবহন নিষিদ্ধের বিষয়টি নিশ্চিত করেছেন স্বরাষ্ট্রমন্ত্রী আসাদুজ্জামান খাঁন কামাল। এর আগে সরকারের বিশেষ এই কর্মসূচি বাস্তবায়নে আইনশৃঙ্খলা বাহিনীর প্রধান ও স্বরাষ্ট্র মন্ত্রণালয়ের ঊর্ধ্বতন কর্মকর্তাদের সঙ্গে আলোচনা করেন স্বরাষ্ট্রমন্ত্রী। তিনি বলেন, ‘২২ মার্চ দেশব্যাপী নানা অনুষ্ঠান আয়োজন করা হয়েছে। সেদিন নাশকতা এড়াতেই এমন সিদ্ধান্ত হয়েছে।’ আসাদুজ্জামান খাঁন কামাল বলেন, ‘আজকাল পিঠে এক প্রকার ব্যাগ বহনের প্রচলন দেখা যাচ্ছে। এটা সাধারণত ছাত্র বা যুবক শ্রেণির ব্যক্তিরা ব্যবহার করে থাকেন। অনুষ্ঠানের দিন ব্যাক-প্যাকসহ কোনো রকম ব্যাগ বহন করতে পারবেন না।’ মন্ত্রী বলেন, ‘ধারলো বস্তু, দাহ্য পদার্থ বা আগুন জ্বলাতে সক্ষম এমন কোন বস্তুও কেউ বহন করতে পারবেন না। সারাদেশে ওইদিন বেশ বড় ধরনের জনসমাবেশ হবে। আইনশৃঙ্খলা পরিস্থিতি স্বাভাবিক রাখতেই এমন ব্যবস্থা নেয়া হচ্ছে।’ ‘২২ মার্চ বেলা ৩টার পর অন্য যে কেউ সচিবালয়ে প্রবেশ করতে পারবেন না বলে জানানো হয়। আর যারা একবার প্রবেশ করে ভেতরেই অবস্থান করবেন, তারাও সচিবালয় থেকে বের হতে পারবেন না’ উল্লেখ করেন আসাদুজ্জামান খাঁন কামাল। তবে ২২ মার্চ কি ধরনের অনুষ্ঠান আয়োজন করা হবে সে ব্যাপারে কিছু জানানো হয়নি।
true সাবেক প্রধান বিচারপতি এস কে সিনহার মাধ্যমে যারা জুডিশিয়াল ক্যু করার ষড়যন্ত্র করেছিল সেই পরাজিত শক্তি এখনো তৎপর বলে মন্তব্য করেছেন আইনমন্ত্রী আনিসুল হক। দুপুরে ব্রাহ্মণবাড়িয়ার কসবায় তিনি বলেন, এস. কে সিনহার বই একজন পরাজিত লোকের হা-হুতাশ মাত্র।
true অক্টোবর থেকে সরে এবার নভেম্বরের মধ্যে বিনামূল্যের বই পৌঁছানোর টার্গেট নিয়েছে জাতীয় শিক্ষাক্রম ও পাঠ্যপুস্তক বোর্ড- এনসিটিবি। এদিকে সব স্তরের বই ছাপানোর কাজ পুরোপুরি চললেও মুদ্রণ মালিকদের অভিযোগ এনসিটিবি থেকে পুরোপুরি সহায়তা করা হচ্ছে না। জাতীয় সংসদ নির্বাচন সামনে রেখে এবার অক্টোবরের মধ্যে বিনা মূল্যের বই ছাপার কাজ শেষ করতে চেয়েছিল সরকার। ফেব্রুয়ারি মাসে দরপত্র আহ্বান করলেও মদ্রণ মালিকদের সাথে কাগজের দাম নিয়ে দ্বন্দে জুন মাসে আবার পুন দরপত্র আহ্বান করে এনসিটিবি। ১ম বারের তুলনায় ১১১ কোটি টাকা খরচ বাড়লেও দ্বন্দের কারনে গত মাস পর্যন্ত প্রাথমিকের বইয়ের কাজ শুরু হয়নি। অবশেষে গত সপ্তাহে প্রাথমিকের বই ছাপার কাজ শুরু হয়েছে। এনিসিটিবির চেয়ারম্যান বলছেন, নভেম্বরের ৩০ তারিখেরে মধ্যে সকল বই ছাপার কাজ শেষ করতে সব চেষ্টা করছেন তারা। এবার ১হাজার১৮৬ কোটি টাকা ব্যয়ে ৩৭ কোটি নতুন বই ছাপানো হচ্ছে । প্রাক-প্রাথমিক এবং মাধ্যমিক পর্যায়ের বই দেশের বিভিন্ন জেলায় পাঠানো শুরু হয়েছে । 
true তথ্য প্রতিমন্ত্রী বেগম তারানা হালিম বলেছেন, চলতি মাসেই সামাজিক যোগাযোগ মাধ্যমে ফেসবুকে গুজব শনাক্ত করতে সরকারের তথ্য মন্ত্রণালয় থেকে একটি ‘গুজব শনাক্ত সেল’ গঠন করা হয়েছে। তিনি জানান, আগামী মাসের (অক্টোবর) প্রথম সপ্তাহে এই সেলের আনুষ্ঠানিক কার্যক্রম শুরু হবে। আজ জাতীয় সংসদে সরকারি দলের সদস্য বেগম ফজিলাতুন নেসা বাপ্পির উত্থাপিত সিদ্ধান্ত প্রস্তাবের ওপর দেয়া বক্তব্যে তিনি এ তথ্য জানান। তারানা হালিম বলেন, সাম্প্রতিক নিরাপদ সড়ক আন্দোলনসহ বিভিন্ন সময়ে জামায়াতে ইসলামীসহ বিভিন্ন ব্যক্তি সামাজিক যোগাযোগ মাধ্যমে সরকারের বিরুদ্ধে গুজব ছড়িয়ে দেশে বিশৃংখলা সৃষ্টির চেষ্টা করেছে। তথ্য প্রতিমন্ত্রী বিগত দিনে মতিঝিল শাপলা চত্বর, সাঈদীকে চাঁদে দেখা, শিক্ষার্থীদের আন্দোলনের সময় আওয়ামী লীগের অফিস ঘিরে নানা মিথ্যা গুজব ছড়ানোর বিভিন্ন চিত্র বক্তব্যে তুলে করেন। তিনি বলেন, সাম্প্রতিক স্কুলের ছাত্র-ছাত্রীদের নিরাপদ সড়ক আন্দোলকে ভিন্ন খাতে প্রবাহিত করতে মিথ্যা গুজব ও ছবি ফেসবুকে প্রচারের কার্যে লিপ্তদের কাছ থেকে গুজবের তথ্য সংগ্রহ করা হয়েছে। ইতোমধ্যে এই সেল প্রাথমিক কাজ শুরু করেছে উল্লেখ করে তিনি বলেন, ভবিষ্যতে কোন গোষ্ঠী বা দল গুজব ও মিথ্যা বানোয়াট খবর প্রচার করে সরকারের ভাবমূর্তি যাতে ক্ষুণ করতে না পারে, সে লক্ষ্যে সরকার এই সেলের জনবল বাড়ানোর উদ্যোগ নিয়েছে।
true ইরানের সাথে নতুন করে সমঝোতা চুক্তি করতে চায় যুক্তরাষ্ট্র। বুধবার এ কথা জানান ইরান বিষয়ক বিশেষ মার্কিন প্রতিনিধি ব্রায়ান হুক। এই চুক্তিতে পরমাণু কর্মসূচি ও ব্যালিস্টিক মিসাইলের বিষয়টি থাকবে বলে জানান তিনি। হুক বলেন, এটা আগের মতো দুই দেশের মধ্যে কোনো চুক্তি না। নিউ ইয়র্কে আগামী সপ্তাহের জাতিসংঘ অধিবেশনের আগে এ কথা জানালেন হুক। তবে তিনি জানান, প্রেসিডেন্ট ডনাল্ড ট্রাম্পের ইচ্ছা সত্ত্বেও ইরানের নেতারা আলোচনায় রাজি নন। বিশ্লেষকরা মনে করছেন, নতুন চুক্তি হলে তা দুই দেশের মধ্যে সম্পর্কের নতুন দ্বার উন্মোচন হবে। হুক আশাপ্রকাশ করেন, দুই দেশের স্বার্থেই এ চুক্তি করতে সক্ষম হবেন তারা।
true সরকারি অর্থে আকাশপথে ভ্রমণের ক্ষেত্রে রাষ্ট্রায়ত্ত বিমান বাংলাদেশ এয়ারলাইনস ব্যবহার বাধ্যতামূলক করেছে সরকার। বুধবার প্রধানমন্ত্রীর কার্যালয়ের মুখ্য সচিব মো. নজিবুর রহমান স্বাক্ষরিত পরিপত্রে এ সিদ্ধান্তের কথা জানানো হয়। মন্ত্রী, প্রতিমন্ত্রী, উপমন্ত্রী ও সমপর্যায়ের সব পদধারী, সাংসদ, সাংবিধানিক পদধারী, সরকার গঠিত কমিশনগুলোর চেয়ারম্যান, সদস্য, কর্মকর্তা, মন্ত্রণালয়, বিভাগ, সরকারি, আধা সরকারি, স্বায়ত্তশাসিত প্রতিষ্ঠান, বিধিবদ্ধ সংস্থা, করপোরেশন, সাংবিধানিক সংস্থা, প্রকল্পের কর্মকর্তা-কর্মচারীর ক্ষেত্রে এ নির্দেশনা প্রযোজ্য হবে। পরিপত্রে বলা হয়, সরকার এই মর্মে সিদ্ধান্ত গ্রহণ করেছে যে, যেসব গন্তব্যে বিমান বাংলাদেশ এয়ারলাইনসের ফ্লাইট রয়েছে, সেসব গন্তব্যে এখন থেকে সরকারি অর্থে আকাশপথে ভ্রমণের ক্ষেত্রে আবশ্যিকভাবে দেশের পতাকাবাহী বিমান বাংলাদেশ এয়ারলাইনসের ফ্লাইট ব্যবহার করতে হবে। তবে বিমানের রুট না থাকলে অন্য এয়ারলাইনসের সম্ভাব্য সরাসরি রুটে ভ্রমণ করা যাবে। পরিপত্রে আরও জানানো হয়, বিদেশ ভ্রমণ-সংক্রান্ত প্রধানমন্ত্রীর কার্যালয়ের ২০১১ সালের ১৯ জুন দেওয়া পরিপত্রে প্রদত্ত নির্দেশনাবলি বহাল থাকবে। তথ্যসূত্র: ইউএনবি
true বিএনপির চেয়ারপারসন ও সাবেক প্রধানমন্ত্রী খালেদা জিয়ার সঙ্গে সাক্ষাৎ করতে পরিবারের সদস্যরা কারাগারের ভেতরে প্রবেশ করেছেন। এর আগে শুক্রবার বিকেল পৌনে পাঁচটায় খালেদা জিয়ার পরিবারের পাঁচ সদস্য পুরান ঢাকার পুরাতন কেন্দ্রীয় কারাগারে প্রবেশ করেন। স্বজনদের মধ্যে ছিলেন- খালেদা জিয়ার ছোট ভাই শামীম ইস্কান্দার, ভাবী কানিজ ফাতেমা, ভাইপো অভিক ইস্কান্দার, অনিক ইস্কান্দার, বোন সেলিমা ইসলাম, ভাগ্নে ডা. মোহাম্মদ আল মামুন। গত ৮ ফেব্রুয়ারি জিয়া অরফানেজ ট্রাস্ট মামলায় সাবেক প্রধানমন্ত্রী খালেদা জিয়ার পাঁচ বছরের সাজা হয়। এর পর থেকে তিনি কারাগারে আছেন। 
true জেলার ডোমারে অটোরিকশায় চার্জ দিতে গিয়ে বিদ্যুতায়িত হয়ে সহিদুল ইসলাম (৩৫) নামে এক অটোচালকের মৃত্যু হয়েছে। শুক্রবার রাতে উপজেলার ডোমার সদর ইউনিয়নের পশ্চিম চিলাই বদলীপাড়া এলাকায় এ দুর্ঘটনা ঘটে। নিহত সহিদুল ওই এালাকার মো. আজিরুদ্দিনের বড় ছেলে। পরিবারের লোকজন জানান, সহিদুল রাতে বাড়ির পাশের একটি গ্যারেজে অটোরিকশায় চার্জ দেয়ার জন্য যায়। অটোতে চার্জ দেয়ার সময় বিদ্যুতের তার তার হাতে লাগলে সেখানে বিদ্যুতায়িত হয়ে ঘটনাস্থলেই তার মৃত্যু ঘটে। পরে গেলে লোকজন তার লাশ উদ্ধার করে।
false ক্যান্সার শব্দটি 'মিথ্যা' ছাড়া আর কিছু হতে পারে না। আধুনিক বিশ্বের ক্যান্সার শব্দটা এত বেশি ছড়িয়ে পড়েছে যে এটি বৃদ্ধ, তরুণ, শিশুসহ সবাইকে প্রভাবিত করেছে। কিছু শ্রেণি 'ক্যান্সার' শব্দটি ব্যবহার করে প্রচুর পরিমাণ অর্থ কামিয়ে নেন। কিন্তু প্রাকৃতিক উপায়েও ক্যান্সার সারিয়ে তোলা সম্ভব। 'ক্যান্সার মুক্ত পৃথিবী; ভিটামিন ১৭ এর গল্প' নামের একটি বই লেখা হয়েছিল। আলোচিত এই বইটি যাতে বিভিন্ন ভাষায় অনুবাদ না হয় সে ব্যাপারে বাধা দেয়া হয়েছে। আসলে ক্যান্সার কোনো রোগের নাম নয়, শরীরে 'ভিটামিন ১৭' এর অভাব। তাই ক্যান্সার হলেই সার্জারি, ক্যামোথেরাপি কিংবা এমন কোনো ওষুধ খাওয়ার দরকার নেই যা শরীরে মারাত্মক ক্ষতিকর প্রভাব ফেলে। ক্যান্সার কোনো রোগ নয় যে তার চিকিৎসা করতে হবে এটা শুধুই শরীরের একটা ঘাটতি। ক্যান্সারটা আসলেই কী? আতঙ্কিত হওয়ার কিছু নেই, তার পরিবর্তে আসল অবস্থা জানার চেষ্টা করুন। বর্তমানে কী কেউ স্কার্ভির কারণে মারা যায়? না। কারণ এটির নিরাময় করা হয়েছে। যেহেতু ক্যান্সার ভিটামিন ১৭ এর ঘাটতি তাই এপ্রিকোট (খুবানি-কমলা রঙের গোলাকার ফল) কিংবা অন্য কোনো ফলের ১৫/২০টি বীজ প্রতিদিন খেলেই যথেষ্ট। গমের কুড়ি কিংবা এর অঙ্কুর অবিশ্বাস্যভাবে ক্যান্সাররোধী মেডিসিন হিসেবে কাজ করে। এটি লিকুইড অক্সিজের সমৃদ্ধ উৎস যা 'লেট্রিল' নামেও পরিচিত। আপেলের বীজ ভিটামিন ১৭ এর বড় একটি উৎস যা 'এমিজডালিন' নামে পরিচিত। আমেরিকার মেডিসিনাল ইন্ড্রাস্ট্রি একটি আইন বাস্তবায়ন শুরু করেছে যাতে লেট্রিলের উৎপাদন বন্ধ হয়ে যায়। এটি মেক্সিকোতে উৎপাদিত হয় এবং পাচার হয়ে আমেরিকাতে আসে। ডা. হ্যারল্ড ডব্লিউ. ম্যানার তার 'ডেথ অব ক্যান্সার' বইতে লেট্রিল দিয়ে ক্যান্সার নিরাময়ের বিষয়টি বর্ণনা করেছেন। তিনি বলেছেন, এর মাধ্যমে সফলতার হার ৯০ শতাংশের বেশি। ভিটামিন ১৭ এর আরও কয়েকটি উৎস১.ফলের বীজ: আপেল, এপ্রিকেট, পীচ ফল (জাম জাতীয় ফল এবং জামের মতোই রসালো), নাশপাতি, আলুবোখারা, শুকনো বরই।২.সীম জাতীয় খাবার: ডালের অঙ্কুর, সীম ও মটরশুটি
true নাটোর শহরের মাদ্রাসামোড় এলাকা থেকে আরো একটি গ্রেনেড উদ্ধার করা হয়েছে। নাটোর সদর থানার ভারপ্রাপ্ত কর্মকর্তা কাজী জালাল উদ্দিন আহমেদ বিষয়টি নিশ্চিত করেছেন। শনিবার (২২ সেপ্টেম্বর) সকালে শহরের মাদ্রাসা মোড় এলাকা থেকে গ্রেনেডটি উদ্ধার করা হয়। এর আগে গত বুধবার একই স্থান থেকে আরো একটি গ্রেনেড উদ্ধার করা হয়। দু’টি গ্রেনেডই মুক্তিযুদ্ধের সময়কার হতে পারে বলে ধারণা করা হচ্ছে। পুলিশ জানায়, শনিবার সকালে ওই এলাকার নির্মাণাধীন সড়কের একটি ড্রেনে কাজ করছিলেন শ্রমিকরা। এ সময় একটি গ্রেনেড দেখতে পেয়ে থানায় খবর দেন তারা। পরে ঘটনাস্থলে গিয়ে গ্রেনেডটি উদ্ধার করা হয়। সেটি নিস্ক্রিয় করার জন্য সেনাবাহিনীর বোমা নিস্ক্রিয়করণ টিমকে খবর দেয়া হয়েছে। নাটোর সদর থানার কর্মকর্তা কাজী জালাল উদ্দিন আহমেদ জানান, ‘ড্রেন নির্মাণের জন্য শ্রমিকরা মাটি অপসারণ করার কাজ করছিল। এসময় তারা একটি গ্রেনেড দেখতে পেয়ে পুলিশে খবর দেয়। পরে সদর থানা পুলিশ গিয়ে গ্রেনেডটি উদ্ধার করে থানায় নিয়ে আসে।
true আফগানিস্তানের ফারিয়াব প্রদেশের পুলিশ স্টেশনে বোমা হামলায় ৮ শিশু নিহত হয়েছে। আহত হয়েছে ৬ জন। আহতদের মধ্যে দুই জনের অবস্থা আশংকাজনক। পুলিশ জানায় তালেবানের পেতে রাখা মাইন বিস্ফোরণে শিরিন তাগাব এলাকায় এই হতাহতের ঘটনা ঘটে। তবে তালেবানরা এ হামলা নিয়ে কোন মন্তব্য করেনি। প্রত্যক্ষদর্শীরা জানায় হামলার সময় শিশুরা পুলিশ স্টেশানের খুব কাছে খেলছিল। নিহতদের সবার বয়স ৬ থেকে ১২ বছরের মধ্যে। 
false অর্থ আর ক্ষমতার অসাধ্য কিছু নেই। তারই নজির সৃষ্টি করলো চীন। পাকিস্তানে ৪৬ বিলিয়ন ডলারের বেশি চীনা বিনিয়োগের প্রতিদান হিসেবে চীনের মান্দারিন ভাষাকে অফিসিয়াল ভাষার মর্যাদা দিল পাকিস্তান। পাকিস্তানের আইনসভার উচ্চকক্ষ সিনেট সোমবার মান্দারিনকে পাকিস্তানের অফিসিয়াল ভাষা করার একটি প্রস্তাবকে অনুমোদন দিয়েছে বলে কয়েকটি পাকিস্তানি সংবাদ মাধ্যম জানায়। ‘আব তক নিউজ’ নামের একটি সংবাদ মাধ্যমের খবরে বলা হয়, মান্দারিনকে পাকিস্তানের অফিসিয়াল ভাষার মর্যাদা দেবার মূল কারণ হচ্ছে পাকিস্তানের সঙ্গে চীনের বহুমুখী সম্পর্ক। দু’দেশের মধ্যে সম্পর্ক, বিশেষত অর্থনৈতিক সম্পর্ক, ক্রমশ আরো জোরদার হচ্ছে। চীন পাকিস্তান অর্থনৈতিক করিডোর তৈরি হচ্ছে। চীনের বহুমুখী প্রকল্পসমূহের অংশীদার হচ্ছে পাকিস্তান। পাকিস্তানে চীনা বিনিয়োগ ৫০ বিলিয়ন ডলার ছাড়িয়ে যাওয়ার উপক্রম। বিনিয়োগ আরও বাড়বে। এসব অর্থনৈতিক কার্যক্রমকে ঘিরে চীনাদের সঙ্গে পাকিস্তানের মানুষের যোগাযোগ, আদানপ্রদানও বাড়ছে। এই কানেকটিভিটির কারণে মান্দারিনকে পাকিস্তানের অফিসিয়াল ভাষা করা অতীব জরুরি হয়ে পড়েছে। মান্দারিনের মতো একটি বিদেশি ভাষাকে পাকিস্তানের অফিসিয়াল ভাষার মর্যাদা দেবার এই উদ্যোগ বাস্তবসম্মত হলেও ন্যায়সঙ্গত হয়নি মোটেই। কেননা  পাকিস্তানের মানুষের একটি বড় অংশের এবং পাঞ্জাব প্রদেশের মানুষের ভাষা পাঞ্জাবিকে কিন্তু অফিসিয়াল ভাষার মর্যাদা দেয়া হয়নি। তেমনি পশতুসহ পাকিস্তানের বিভিন্ন অঞ্চলের মানুষের মায়ের ভাষা অফিসিয়াল ভাষার মর্যাদা পায়নি আজও। অথচ গত ৭০ বছরে পাকিস্তানের শাসকগোষ্ঠি এ পর্যন্ত যে কয়টি ভাষাকে অফিসিয়াল ভাষার মর্যাদা দিয়েছে সেগুলোর মধ্যে উর্দু ছাড়া সব ক'টিই বিদেশি ভাষা। ভাষাগুলো হচ্ছে ইংরেজি, আরবি এবং সবশেষে চীনাদের ভাষা মান্দারিন। যুক্তরাষ্ট্রে নিযুক্ত পাকিস্তানের রাষ্ট্রদূত হুসাইন হাক্কানি এ নিয়ে অসন্তোষ প্রকাশ করে একটি টুইটবার্তা দিয়েছেন। তাতে তিনি দেশের মানুষের মায়ের ভাষাগুলোকে উপেক্ষা করে একাধিক বিদেশি ভাষাকে অফিসিয়াল ভাষার মর্যাদা দেয়া হয়েছে বলে উল্লেখ করেছেন। তার কথা যথার্থ।  এদিকে ডন নিউজ জানিয়েছে, আগের যে কোনো সময়ের চেয়ে পাকিস্তানিরা এখন চীনাদের ভাষা শেখার ব্যাপারে অনেক বেশি আগ্রহী হয়ে উঠেছে। কারণ তারা বুঝতে পারছে হাওয়া ও স্রোত কোনদিকে বইছে। তারা জানে, মান্দারিন শিখলে চীনে এবং পাকিস্তানে চাকুরির সুযোগ বেড়ে যাবে। আশ্চর্যের ব্যাপার এটাই যে, পাকিস্তানের চারটি অফিসিয়াল ভাষার মধ্যে তিনটিই বিদেশি ভাষা।
true নেত্রকোণার কেন্দুয়ায় শিশুপুত্র জনি  হত্যায় জড়িত থাকার অভিযোগে মা মেহেরা আক্তারকে পুলিশ গ্রেপ্তার করে আদালতে পাঠিয়েছে। বুধবার বিকালে পুলিশ রিমান্ড চাইলে বৃহস্পতিবার শুনানির জন্যে রেখে আদালত মেহের আক্তারকে কারাগারে পাঠায় বলে জানিয়েছেন কেন্দুয়া থানা ওসি ইমারত হোসেন গাজী। এর আগে মঙ্গলবার গভীর রাতে মেহেরা আক্তার ও একই গ্রামের আবু ফকিরের ছেলে সন্তু মিয়াকে গ্রেপ্তার করা হয়। উপজেলার মোজাফর ইউনিয়নের গগডা আটকান্দিয়া গ্রামে দিনমজুর আব্দুল সোবানের স্ত্রী মেহেরা আক্তার। তাদের ছেলে জনি (১১) স্থানীয় গগডা সরকারি প্রাথমিক বিদ্যালয়ের চতুর্থ শ্রেণির ছাত্র ছিল। গত ৯ সেপ্টেম্বর দুপুরে বাড়ির সামনের পুকুর থেকে জনির বস্তাবন্দি লাশ উদ্ধার করে পুলিশ। পরে ১১ সেপ্টেম্বর জনির বাবা আব্দুল সোবান বাদী হয়ে থানায় অজ্ঞাতনামা আসামি করে একটি হত্যা মামলা করেন। মামলার তদন্ত কর্মকর্তা ছামেদুল হক জানান, ১৬ সেপ্টেম্বর একই গ্রামের তমিজ উদ্দিন ফকিরের ছেলে সবুজ মিয়াকে (৪০) গ্রেপ্তার করা হয়। পরে তিনি হত্যার সাথে জড়িত থাকার কথা স্বীকার করে আদালতে স্বীকারোক্তি দেন। তার দেয়া তথ্য অনুযায়ী মেহেরা ও সন্তু মিয়াকে গ্রেপ্তার করা হয়। তাদের  জিজ্ঞাসাবাদের জন্য সাত দিনের রিমান্ড চেয়ে নেত্রকোণার বিচারিক হাকিম আদালতে আবেদন করা হয়েছে। তিনি আরো জানান, জমি বিরোধের জেরে একই গ্রামের প্রতিপক্ষকে ফাঁসাতেই শিশু জনিকে পরিকল্পিতভাবে হত্যা করা হয়েছে। জন্ম হওয়ার কয়েকদিনের মাথায় চাচা আব্দুল ক্বারী দত্তক নেন জনিকে। সম্প্রতি আব্দুল ক্বারীর স্ত্রী ঝড়না আক্তার জীবিকার তাগিদে দেশের বাইরে চলে যাওয়ায় জনি তার মায়ের সাথে বসবাস করছিল। ৭ সেপ্টেম্বর দুপুরের খাবারের পর জনি খেলতে যায়। সন্ধ্যা গড়িয়ে গেলেও সে বাড়িতে না ফেরায় সারারাত খোঁজাখুঁজি করেও জনির সন্ধান মেলেনি। দুই দিনের মাথায় পুকুর থেকে বস্তাভরা অবস্থায় শিশুটির লাশ মেলে।
true নবীন বরণ অনুষ্ঠানে প্রধান অতিথির বক্তৃতা শেষে নবীন শিক্ষার্থীদের অনুরোধে গান গাইলেন তথ্য ও যোগাযোগ প্রযুক্তি প্রতিমন্ত্রী জুনাইদ আহমেদ পলক এমপি।   বিখ্যাত ‘আজ কেন মন উদাসী হয়ে’ গানটি গান তিনি। নিজেদের অনুষ্ঠানে প্রতিমন্ত্রীকে গাইতে দেখে উল্লাসে ফেটে পড়েন উপস্থিত শিক্ষার্থীরা।   বুধবার দুপুরে নাটোরের সিংড়ায় দমদমা পাইলট স্কুল অ্যান্ড কলেজে সম্প্রসারিত আইসিটি ভবনের উদ্বোধনে আসেন প্রতিমন্ত্রী।   সিংড়ায় দমদমা পাইলট স্কুল অ্যান্ড কলেজের গভর্নিং বড়ির সভাপতি পৌর মেয়র জান্নাতুল ফেরদৌসের সভাপতিত্বে বক্তব্য দেন বাংলাদেশ হাইটেক পার্ক কর্তৃপক্ষের চেয়ারম্যান হোসনে আরা বেগম, জেলা পর্যায়ের হাইটেক পার্ক স্থাপন প্রকল্পের উপ-পরিচালক কামরুল হাসান, জনসংযোগ কর্মকর্তা গোলাম কিবরিয়া, দমদমা পাইলট স্কুল অ্যান্ড কলেজের অধ্যক্ষ আনোয়ারুল ইসলাম আনু প্রমুখ।
true রোহিঙ্গাদের জন্য ৫ কোটি ডলার বা ৪১০ কোটি টাকা সহায়তা দিচ্ছে বিশ্বব্যাংক। এ সহায়তার মধ্যে রয়েছে ৪ কোটি ১৬ লাখ ৭০ হাজার ডলার অনুদান এবং ৮৩ লাখ ৩০ হাজার ডলার ঋণ। বৃহস্পতিবার বিশ্বব্যাংক ও বাংলাদেশ সরকারের মধ্যে এ চুক্তি স্বাক্ষরিত হয়। রাজধানীর শেরেবাংলা নগরের অর্থনৈতিক সম্পর্ক বিভাগের (ইআরডি) সম্মেলনকক্ষে এ ঋণ ও অনুদান চুক্তিতে স্বাক্ষর করেন ইআরডি সিনিয়র সচিব কাজী শফিকুল আযম এবং বিশ্বব্যাংকের বাংলাদেশ কান্ট্রি ডিরেক্টর চিমিয়াও ফান। অনুষ্ঠানে জানানো হয়, কক্সবাজার জেলার স্থানীয় জনগণসহ রোহিঙ্গা শরণার্থীদের এইচএনপিসহ অন্যান্য সেবা কার্যক্রম অব্যাহত রাখতে এ সহায়তা দেয়া হয়। স্বাস্থ্য ও পরিবার-কল্যাণ মন্ত্রণালয়ের আওতাধীন স্বাস্থ্যসেবা বিভাগ এবং স্বাস্থ্য শিক্ষা ও পরিবার-কল্যাণ বিভাগের অধীনে এ প্রকল্পটি বাস্তবায়ন করা হবে। ৮৩ লাখ ৩০ হাজার ডলার ঋণ দেয়া হচ্ছে বিশ্বব্যাংকের আইডিএ শাখা থেকে। এই অর্থ দিচ্ছে কানাডা সরকার। কানাডার পররাষ্ট্র মন্ত্রণালয়ের একটি চিঠির পরিপ্রেক্ষিতে এই ঋণের অর্থ পরে অনুদানে পরিণত হবে বলে ইআরডি থেকে জানানো হয়েছে। ইআরডি সচিব কাজী সফিকুল আযম বলেন, মিয়ানমার থেকে আসা রোহিঙ্গাদের বেশিরভাগই হল নারী ও শিশু। তাদের এখন সবচেয়ে বেশি প্রয়োজন স্বাস্থ্যসেবার। বাংলাদেশে বিশ্বব্যাংকের কান্ট্রি ডিরেক্টর চিমিয়াও ফান বলেন, কুতুপালং ক্যাম্পসহ প্রায় ১০ লাখ রোহিঙ্গা কক্সবাজারে আশ্রয় নিয়েছেন। বিশ্বব্যাংকের এই অনুদান সরকারের পরিকল্পনা ও রোহিঙ্গাদের জন্য স্বাস্থ্য, পুষ্টিসেবা প্রকল্পে সহায়তা করবে। 
true সোমবার (১৭ সেপ্টেম্বর) রাতে হঠাৎ করেই খবরে চাওর, কন্যা আলাইনা আল হাসানের অসুস্থতার কারণে দেশে ফিরছেন সাকিব আল হাসান। ফলে এশিয়া কাপের পরবর্তী ম্যাচে আফগানিস্তানের বিপক্ষে খেলা হবে না বিশ্বের অন্যতম সেরা এই অলরাউন্ডারের। কিন্তু পরবর্তীতে জানা যায়, পুরো সংবাদটিই ভিত্তিহীন। এমনকি দলের অন্যান্য সদস্যরাও কিছুই জানেন না এ বিষয়ে। মঙ্গলবার (১৮ সেপ্টেম্বর) সাংবাদিকদের সঙ্গে কথা বলেন দলের তরুণ ক্রিকেটার মেহেদি হাসান মিরাজ। প্রসঙ্গত সাকিবের প্রশ্ন উঠলে বেশ অবাক হন তিনি। স্বভাবসুলভ হাসি দিয়ে অবাক কন্ঠে উত্তর দেন, ‘আমি তো কিছুই জানি না। মাত্র আপনাদের কাছেই শুনলাম। সাকিব বিষয়ে এমন মিথ্যা ছড়ানোতে ক্ষোভ প্রকাশ করে বাংলাদেশ ক্রিকেট বোর্ড (বিসিবি)। বিসিবি একটি সূত্র জানিয়েছে, যেসব সংবাদ মাধ্যম এমন খবর প্রকাশ করে তাদের দায়িত্বজ্ঞানের অভাব রয়েছে। সাকিবের ঘনিষ্ঠ সূত্র জানিয়েছে, সাকিবের মেয়ে সুস্থ আছে। আর সে দেশেও ফিরছে না। যারা এমন সংবাদ করে তাদের শোকজ করা উচিৎ। মূলত বাংলাদেশের একটি অনলাইন পোর্টাল সোমবার দিবাগত রাতে জানায়, দুবাইতে বাবা-মায়ের সাথে বাংলাদেশের টিম হোটেলে থাকা সাকিবকন্যা আলাইনা হাসান অব্রি হঠাৎ করে অসুস্থ হয়ে পড়ায় তাকে দেশে রেখে যেতেই ফিরতে হচ্ছে সময়ের অন্যতম সেরা এ অলরাউন্ডারকে। অনলাইনটি আবার এমন খবরের সূত্র হিসেবে সাকিবের এজেন্ট ‘এন নাইন’কে ব্যবহার করেছে।
true মালয়েশিয়ায় বাংলাদেশিসহ অন্তত ২১ জন মারা গেছে।নিম্নমানের ঘরে তৈরী (হোম মেইড) বিষাক্ত মদ পানে তাদের মৃত্যু হয়েছে। এ ঘটনায় আরও বেশ কয়েকজন আশঙ্কাজনক অবস্থায় হাসপাতালে চিকিৎসাধীন রয়েছে। জানা গেছে, নিহত ও আক্রান্তদের বেশিরভাগই এশিয়ার বিভিন্ন দেশের নাগরিক। নিহতদের মধ্যে ৫ জন মালয়েশিয়ার নাগরিক এবং বাকিরা বাংলাদেশ, ইন্দোনেশিয়া, নেপাল ও মিয়ানমারের নাগরিক।  মালয়েশিয়ার স্বাস্থ্যমন্ত্রী জুলকেফলি আহমদ জানান, রাজধানী কুয়ালালামপুর ও তার পার্শ্ববর্তী সিলানগর অঞ্চলে বিষাক্ত মদ পান করে আক্রান্ত হওয়ার ৫৭টি ঘটনা ঘটেছে।  কর্তৃপক্ষ জানায়, অ্যালকোহল ও অ্যালকোহলমিশ্রিত পানীয়ের নমুনা পরীক্ষা করে সেগুলোতে মাত্রাতিরিক্ত মিথানলের উপস্থিতি পাওয়া গেছে। সূত্র : রয়টার্স, নিউ ইয়র্ক টাইমস
true বিএনপি নয়, নিজ দলের একাধিক প্রার্থীর কোন্দল সামলানোই আওয়ামী লীগের বড় চ্যালেঞ্জ। আগ্রহী তরুণদের বিরুদ্ধে তার বিপক্ষে কাজ করার অভিযোগ এনেছেন সংসদ সদস্য কামাল আহমেদ মজুমদার। অন্যদিকে এখনও প্রার্থী চূড়ান্ত করতে পারেনি বিএনপি। উত্তর ঢাকার ৪, ১৩, ১৪ ও ১৬ নম্বর ওয়ার্ড নিয়ে নির্বাচনি আসন ঢাকা-১৫। মিরপুরের শেওড়াপাড়া, কাজীপাড়া, কাফরুল, ইব্রাহিমপুর, শেরেবাংলা নগরের একাংশ, পাইকপাড়া, শাহ আলী, পীরের বাগ নিয়ে এর বিস্তৃতি। এখানে ভোটের ফল বিচারে প্রধান দুই দল আওয়ামী লীগ-বিএনপি লড়ছে সমানে সমানে। স্বাধীনতার পর থেকে ২০১৪ সালের ৫ জানুয়ারি নির্বাচনের আগ পর্যন্ত দল দুটি জয় পেয়েছে তিনবার করে। আওয়ামী লীগের হয়ে সর্বোচ্চ তিনবার করে ভোট করেছেন ড. কামাল হোসেন ও কামাল আহমেদ মজুমদার। তবে ধারাবাহিক কোনো প্রার্থী দেয়নি বিএনপি।
false প্যারাডাইস পেপারস আর পানামা পেপারসের পর এবার পিপলস অ্যান্ড পলিটিকস, বিশ্বের পাঁচজন সরকার ও রাষ্ট্রপ্রধানকে চিহ্নিত করেছেন, যাদের দুর্নীতি স্পর্শ করেনি, বিদেশে কোনো ব্যাংক অ্যাকাউন্ট নেই, উল্লেখ করার মতো কোনো সম্পদও নেই। বিশ্বের সবচেয়ে সৎ এই পাঁচজন সরকারপ্রধানের তালিকায় তৃতীয় স্থানে আছেন বাংলাদেশের প্রধানমন্ত্রী শেখ হাসিনা। বিশ্ব রাজনীতিতে যাদের সৎ ভাবা হতো, যাদের অনুকরণীয় মনে করা হতো তাদের অনেকেই কলঙ্কিত হয়েছেন পানামা পেপারস এবং প্যারাডাইস পেপারসে। ৫টি প্রশ্নের উত্তর খুঁজে নেতৃত্বের সততার মান বিচার হয়েছে। প্রথম প্রশ্ন ছিল, সরকার/রাষ্ট্রপ্রধান হয়ে তিনি কি তাঁর রাষ্ট্রের বাইরে কোনো ব্যাংক অ্যাকাউন্ট করেছে? দ্বিতীয় প্রশ্ন ছিল, ক্ষমতায় আসীন হবার পর তাঁর ব্যক্তিগত সম্পদ কতটুকু বেড়েছে। তৃতীয় প্রশ্ন ছিল, গোপন সম্পদ গড়েছেন কিনা। চতুর্থ প্রশ্ন সরকার/রাষ্ট্রপ্রধানের বিরুদ্ধে সুনির্দিষ্ট দুর্নীতির অভিযোগ আছে কিনা। আর পঞ্চম প্রশ্ন ছিল, দেশের জনগণ তাঁর সম্পর্কে কী ভাবেন? এই ৫টি উত্তর নিয়ে পিপলস অ্যান্ড পরিটিক্স ১৭৩টি দেশের রাষ্ট্র ও সরকারপ্রধানের কর্মকাণ্ড বিশ্লেষণ করেছে। এই গবেষণায় সংস্থাটি এ রকম মাত্র ১৭ জন সরকার ও রাষ্ট্রপ্রধান পেয়েছেন যাঁরা শতকরা ৫০ ভাগ দুর্নীতিমুক্ত হিসেবে উত্তীর্ণ হয়েছেন। ১৭৩ জন সরকার ও রাষ্ট্রপ্রধানের মধ্যে সবচেয়ে পরিচ্ছন্ন ও সৎ সরকারপ্রধান হিসেবে বিবেচিত হয়েছেন জার্মান চ্যান্সেলর অ্যাঙ্গেলা মেরকেল। ৫টি প্রশ্নে মোট ১০০ নম্বরের মধ্যে তিনি পেয়েছেন ৯০। সিঙ্গাপুরের প্রধানমন্ত্রী লি সিয়েন লং ৮৮ পেয়ে সৎ সরকারপ্রধানদের তালিকায় দ্বিতীয় স্থান পেয়েছেন। ৮৭ নম্বর পেয়ে এই তালিকায় তৃতীয় স্থানে আছেন বাংলাদেশে প্রধানমন্ত্রী শেখ হাসিনা। ৮৫ নম্বর পেয়ে বিশ্বে চতুর্থ সৎ সরকারপ্রধান বিবেচিত হয়েছেন নরওয়ের প্রধানমন্ত্রী ইরনা সোলাবার্গ। আর ৮১ নম্বর পেয়ে এই তালিকায় পঞ্চম স্থানে আছেন ইরানের প্রেসিডেন্ট হাসান রুহানি। পিপলস অ্যান্ড পলিটিক্সের গবেষণায় দেখা গেছে, শেখ হাসিনার বাংলাদেশের বাইরে কোনো ব্যাংক অ্যাকাউন্ট নেই। সংস্থাটি গবেষণায় দেখেছে, বেতন ছাড়া শেখ হাসিনার সম্পদের স্থিতিতে কোনো সংযুক্তি নেই। শেখ হাসিনার কোনো গোপন সম্পদ নেই বলে নিশ্চিত হয়েছে পিপলস অ্যন্ড পলিটিক্স। শেখ হাসিনাকে বাংলাদেশের ৭৮ ভাগ মানুষ মনে করেন সৎ এবং ব্যক্তিগত লোভ লালসার উর্ধ্বে। তবে, তাঁর সরকারের বিরুদ্ধে কিছু দুর্নীতির অভিযোগ রয়েছে বলে সংস্থাটির গবেষণা প্রতিবেদনে উল্লেখ করা হয়েছে। 
true রাখাইন রাজ্যে সংখ্যালঘু রোহিঙ্গা মুসলমানদের ওপর হত্যা ও নিপীড়নের ঘটনায় মিয়ানমার সরকারের বিরুদ্ধে প্রাথমিক তদন্ত শুরু করতে যাচ্ছে আন্তর্জাতিক অপরাধ আদালত (আইসিসি)। মঙ্গলবার (১৮ সেপ্টেম্বর) আইসিসির প্রসিকিউটর ফতু বেনসৌদা জানান, রাখাইনে সেনা নিপীড়নের ঘটনার প্রাথমিক তদন্তে নামার মতো পরিস্থিতি সৃষ্টি হয়েছে। প্রাথমিক তথ্যপ্রমাণের ভিত্তিতেই আন্তর্জাতিক অপরাধ আদালত পূর্ণাঙ্গ তদন্তে নামবে। খবর- বিবিসির। তদন্তে রোহিঙ্গাদের হত্যা, যৌন নিপীড়ন, মানবাধিকার লঙ্ঘন এবং বিতাড়িত করার বিষয়ে বেশি গুরুত্বারোপ করার কথা জানান এই প্রসিকিউটর। আইসিসির এই উদ্যোগের ফলে রাখাইনে মিয়ানমার সেনাবাহিনীর সামরিক অভিযানের বিরুদ্ধে পূর্ণাঙ্গ তদন্তের পথ উন্মোচিত হলো। কয়েক দিন আগেই রোহিঙ্গা নিপীড়নের ঘটনায় মিয়ানমারের বিরুদ্ধে তদন্তে নামার রায় দেয় আইসিসি। যদিও মিয়ানমারের দাবি, আইসিসির সদস্য না হওয়ায় তাদের নিয়ে বিচারের কোনো এখতিয়ার আইসিসির নেই। গত বছরের ২৪ আগস্ট কয়েকটি পুলিশ চেকপোস্টে রোহিঙ্গা বিদ্রোহীরা হামলা চালায়। এর পরের দিন থেকে রাখাইনে রোহিঙ্গাদের বিরুদ্ধে মিয়ানমার সেনাবাহিনী অভিযান পরিচালনা করে। এ সহিংস অভিযানের পরিপ্রেক্ষিতে সাত লক্ষাধিক রোহিঙ্গা পালিয়ে বাংলাদেশে আশ্রয় নেয়। 
true নিউ সাউথ ওয়েলসের বিপক্ষের ম্যাচে ওয়েস্টার্ন অস্ট্রেলিয়ার হয়ে মাঠে নামা হয়নি শর্টের। মঙ্গলবার (১৮ সেপ্টেম্বর) অনুষ্ঠিত হয় ম্যাচটি। অস্ট্রেলিয়ান ক্রিকেটার ডি’আর্চি শর্ট পেয়েছেন এক ব্যতিক্রমী চোট। নিজের পোষা কুকুরের কামড়ে হাতে সেলাই পড়েছে তার। কামড়ের ফলে তৈরি হয় গভীর ক্ষত। আক্রান্ত এই হাত শর্টকে ছিটকে দিয়েছে জেএলটি ওয়ানডে কাপের প্রথম ম্যাচ থেকেও। জানা গেছে, মাসের শুরুতে নিজের পোষা কুকুর র‌্যালফির সঙ্গে খুনসুটির একপর্যায়ে অসাবধানতাবশত কুকুরের একটি কামড় শর্টের হাতে পড়ে। এখনও পুরোপুরি সুস্থ না হওয়ায় প্রথম ম্যাচে দর্শক হিসেবেই থাকতে হয়েছে শর্টকে।
true বিএনপি নির্বাচনে এলে জাতীয় পার্টি আওয়ামী লীগের সঙ্গে জোটবদ্ধ হয়ে ভোটে লড়বে আর এই জোটকে কেউ পরাজিত করতে পারবে না বলে মনে করেন দলটির চেয়ারম্যান হুসেইন মুহাম্মদ এরশাদ। পাশাপাশি রংপুরের সব আসনে প্রার্থী দেয়ার কথাও জানিয়েছেন তিনি। সকালে সেখানকার সার্কিট হাউজে সাংবাদিকদের এসব কথা জানান এরশাদ। 
true ১৬৬ জন যাত্রীর নিয়ে আকাশে উড়ছে বিমান। বিন্দুমাত্র ভুলত্রুটিতেও যেখানে ভয়ঙ্কর বিপদ হতে পারে, সেখানে অত্যন্ত গুরুত্বপূর্ণ একটি সুইচ অন করতেই ভুলে গেলেন কেবিন ক্রু। মাঝ আকাশে বায়ুর চাপ নিয়ন্ত্রণে থাকল না। ফলে অন্তত ৩০ জন যাত্রীর নাক-কান দিয়ে রক্ত ঝরল। মাথাব্যথায় ছটফট করলেন অনেকে। কারও কারও শ্বাসকষ্টও শুরু হয়েছিলো। প্রাণ সংশয়ও হতে পারত, যদি না ওড়ার কিছুক্ষণের মধ্যেই ভারতের মুম্বই বিমানবন্দরে জরুরি অবতরণ করত জেট এয়ারওয়েজের যাত্রীবাহী বিমান। ওই বিমান কর্মীকে দায়িত্ব থেকে সরিয়ে দিয়ে তদন্ত শুরু করেছে ভারতের ডিরেক্টর জেনারেল অব সিভিল এভিয়েশন (ডিজিসিএ)। জেট এয়ারওয়েজের ৯ডব্লিউ ৬৯৭ উড়ান মুম্বই বিমানবন্দর থেকে জয়পুরের উদ্দেশে টেক অফ করে বৃহস্পতিবার সকাল ৫টা ৫৫ মিনিটে। কিন্তু ওড়ার কিছুক্ষণের মধ্যেই যাত্রীদের মধ্যে শুরু হয় প্রচণ্ড কোলাহল। কানে ও নাকে প্রচণ্ড চাপ পড়তে শুরু করে। নাক ও কান দিয়ে রক্ত বের হতে শুরু অনেকের। যাত্রীদের অক্সিজেন মাস্ক দেওয়া হয়। তখনই পাইলটরা বুঝতে পারেন, বিমানের ভিতরে এয়ার প্রেশার বা বায়ুর চাপ নিয়ন্ত্রণের সুইচটিই অন করা হয়নি। এয়ার ট্রাফিক কন্ট্রোলে যোগাযোগ করে কিছুক্ষণের মধ্যেই ফের মুম্বই বিমানবন্দরে জরুরি অবতরণ করে বিমানটি। যাত্রীদের নামিয়ে সকলকে প্রাথমিক চিকিৎসা করানো হয় বিমানবন্দরেই। চিকিৎসকরা জানিয়েছেন, অন্তত ৩০ জনের নাক বা কান দিয়ে রক্ত বের হয়েছে। অনেকেই মাথাব্যথায় ছটফট করছিলেন।
true বকেয়া বেতনের দাবিতে গাজীপুরে একটি পোশাক কারখানার শ্রমিকরা ঢাকা-ময়মনসিংহ মহাসড়ক অবরোধ করে বিক্ষোভ করছেন। এর ফলে এ মহাসড়কে যান চলাচল কার্যত বন্ধ হয়ে আছে। পুলিশের সঙ্গে কথা বলে জানা যায়, রোববার সকাল থেকেই গাজীপুর মহানগরীর ডেকেরচালা এলাকায় বিক্ষোভ ও মহাসড়ক অবরোধ করেছেন নিট অ্যান্ড নিটেক্স গার্মেন্টের শ্রমিকরা। এসময় বেশ কয়েকটি গার্মেন্টস কারখানা ভাঙচুর করেন তারা। মহাসড়ক অবরোধের ফলে টঙ্গী থেকে চান্দনা চৌরাস্তা পর্যন্ত ঢাকা-ময়মনসিংহ মহাসড়কের উভয় পাশে তীব্র যানজটের সৃষ্টি হয়েছে। এতে চরম দুর্ভোগে পড়েছেন হাজার হাজার যাত্রী। শ্রমিকরা জানান, গত কোরবানির ঈদের সময় তাদের আগস্ট মাসের অর্ধেক বেতন পরিশোধ করা হয়। বাকি অর্ধেক বেতন সেপ্টেম্বরের শুরুতে পরিশোধের কথা থাকলেও এখনও দেয়া হয়নি।  শনিবার রাত ১০টার দিকেও তারা মহাসড়কে অবস্থান নেয় এবং বিক্ষোভ করে। পরে পুলিশ গিয়ে পরিস্থিতি নিয়ন্ত্রণে আনে। কিন্তু এর মধ্যেই শনিবার রাতে কারখানার পানি খেয়ে বেশ কয়েকজন শ্রমিকের অসুস্থ হয়ে পড়ার খবর আসে। এসব ঘটনায় শ্রমিকরা ক্ষুব্ধ হয়ে কারখানা ভাঙচুর করেন এবং মহাসড়ক অবরোধ করে বিক্ষোভ করছেন। দীর্ঘ সময় রাস্তা বন্ধ থাকায় যাত্রীরা পড়েন চরম ভোগান্তিতে। অনেকে গাড়ি থেকে নেমে পায়ে হেঁটে গন্তব্যে যান। গাজীপুর মেট্রোপলিটন পুলিশের গাছা থানার ওসি ইসমাইল হোসেন বলেন, আশপাশের কারখানার হাজার হাজার শ্রমিক রাস্তায় নেমে বিক্ষোভ করছেন। পুলিশ শ্রমিকদের বুঝিয়ে পরিস্থিতি নিয়ন্ত্রণের চেষ্টা করছে। 
true ভারতে গত চার-পাঁচ বছরে যে সব 'মব লিঞ্চিং' বা গণধোলাইয়ে হত্যার ঘটনা ঘটেছে, তার বেশির ভাগের মূলেই গরু রক্ষার ইস্যু আছে বলে জানাচ্ছে একটি আন্তর্জাতিক মানবাধিকার সংগঠন। কমনওয়েলথ হিউম্যান রাইটস ইনিশিয়েটিভ জানাচ্ছে, গরু রক্ষার বাহানায় দেশের নানা প্রান্তে মুসলিম বা দলিতরা এখন হামলার শিকার হচ্ছেন, আর আইনি প্রতিকারও তাদের অধরা রয়ে যাচ্ছে অধিকাংশ ক্ষেত্রেই। বছর কয়েক আগেও ভারতে যে সব গণধোলাইয়ের ঘটনা ঘটত তার বেশির ভাগই ছিল ডাইনি সন্দেহে কাউকে পিটিয়ে মারার ঘটনা, কিংবা দলিতদের ওপর উচ্চবর্ণের হিন্দুদের সংগঠিত হামলা। দিল্লিতে কমনওয়েলথ হিউম্যান রাইটস ইনিশিয়েটিভ বা সিএইচআরআইয়ের কোঅর্ডিনেটর দেভিকা প্রসাদ বলছিলেন, "এই মৃত্যুর ঘটনাগুলোয় বেসিক পোস্ট মর্টেম বা সাধারণ একটা কাটাছেঁড়া করলে দেখা যাবে বেশির ভাগ ক্ষেত্রে আক্রমণের নিশানা হচ্ছেন মুসলিমরা, আর সেই সব হামলার কেন্দ্রে আছে গরু। ভারতে ডেটা জার্নালিজমের ক্ষেত্রে একটি শীর্ষস্থানীয় সংস্থা ইন্ডিয়াস্পেন্ডস, তাদের সমীক্ষা বলছে ২০১২ ও ২০১৩ সালে যেখানে দুবছরে সারা দেশে এই ধরনের মাত্র দুটো ঘটনা ঘটেছিল, সেই জায়গায় ২০১৪ সালের পর থেকে এখনও পর্যন্ত এরকম ঘটনা ঘটেছে আরও অন্তত ৯২টি। ইন্ডিয়াস্পেন্ডসের সহ সম্পাদক অ্যালিসন সালদানহা বিবিসি বাংলাকে বলছিলেন, "গত আট-নবছরে আমরা মোট গরু-কেন্দ্রিক যে ৯৪টা হামলার প্রমাণ পেয়েছি, তার ৯৭ শতাংশই ঘটেছে ২০১৪-র মে মাসে নতুন সরকার ক্ষমতায় আসার পর।" "আমাদের ডেটা আরও বলছে, ৫৫ শতাংশ ক্ষেত্রেই আক্রান্তরা ছিলেন মুসলিম আর লিঞ্চিংয়ের শিকার হয়ে যারা নিহত হয়েছেন তাদের তো প্রায় ৯০ শতাংশই মুসলিম। হামলাকারীরা এই ভাবনা থেকেই প্রণোদিত হয়েছেন যে আমাদের গোমাতাকে যে কোনও মূল্যে বাঁচাতে হবে এবং তার জন্য মানুষ হত্যা করলেও কোনও সমস্যা নেই। ড: হাজারিকা বিবিসিকে বলছিলেন, "খালি চোখে যেটুকু আমরা দেখতে পাচ্ছি তার গভীরে গেলে বা পর্দার আড়ালে উঁকি দিলে হয়তো আমরা দেখব এই সব লিঞ্চিংয়ের পেছনে অর্থনৈতিক কারণটাও কম গুরুত্বপূর্ণ নয়। বস্তুত স্বাধীনতার সত্তর বছরেরও বেশি সময় পর এসে ভারত যেন এখন হঠাৎ আবিষ্কার করছে, নতুন এক ধরনের গণধোলাইয়ের ভাইরাস এখন দেশময় ছড়িয়ে পড়ছে। আর তাতে কখনও গরু-মহিষের ট্রাক নিয়ে যেতে গিয়ে মারা পড়ছেন মুসলিমরা, কিংবা মৃত গরুর ছাল ছাড়াতে নিয়ে যাওয়ার সময় কোপ পড়ছে দলিতদের ওপর!
false নোবেল শান্তি পুরস্কার ২০১৭ এর জন্য মনোনীত ১০ জনের সংক্ষিপ্ত তালিকায় স্থান পেয়েছেন বাংলাদেশের প্রধানমন্ত্রী শেখ হাসিনা। আগামী ৬ অক্টোবর নরওয়েজিয়ান নোবেল কমিটি আনুষ্ঠানিকভাবে নোবেল শান্তি পুরস্কার ঘোষণা করবে। ওই দিনই নোবেল কমিটি এক রুদ্ধদ্বার বৈঠকে এ ব্যাপারে চূড়ান্ত সিদ্ধান্ত নেবে। এ বছর নোবেল শান্তি পুরস্কারের জন্য ৩১৮ টি নাম আসে। এটি নোবেল শান্তি পুরস্কারের ইতিহাসে দ্বিতীয় সর্বোচ্চ নাম। গত বছর ৩৭৬ জনের নাম এসেছিল। নোবেল কমিটি বিভিন্ন প্রক্রিয়ায় নির্দিষ্ট ব্যক্তিদের কাছ থেকে মনোনয়ন প্রস্তাব গ্রহণ করে। ১ ফেব্রুয়ারি ২০১৭ তারিখের মধ্যে তারা তাদের প্রস্তাব জমা দেন। নোবেল শান্তি পুরস্কার ২০১৭ এর জন্য মনোনীতদের মধ্যে ২১৫ জন ব্যক্তি এবং ১০৩ প্রতিষ্ঠান। মার্চে এই তালিকা থেকে যাচাই-বাছাই করা হয়। যাচাই-বাছাই শেষে তা প্রেরণ করা হয় উপদেষ্টা মূল্যায়নের জন্য। জুলাই মাসে উপদেষ্টা মূল্যায়ন চূড়ান্ত হয়। উপদেষ্টা মূল্যায়নের ভিত্তিতে সংক্ষিপ্ত একটি তালিকা উপস্থাপিত হয় কমিটির কাছে। কমিটি সংখ্যাগরিষ্ঠ মতামতের ভিত্তিতে পুরস্কার প্রদান করেন। নোবেল কমিটি কখনো নামের তালিকা বা সংক্ষিপ্ত তালিকা আনুষ্ঠানিকভাবে প্রকাশ করেনা। তবে, যারা মনোনয়ন দেন এবং বিভিন্ন সূত্রে সংক্ষিপ্ত তালিকা বেরিয়ে আসে। এবার নোবেল শান্তি পুরস্কারের জন্য মনোনীতদের সংক্ষিপ্ত তালিকায় নাম আছে বাংলাদেশের প্রধানমন্ত্রী শেখ হাসিনার। বিশ্বশান্তি প্রতিষ্ঠায় জঙ্গি ও সন্ত্রাসবাদের বিরুদ্ধে তাঁর জিরো টলারেন্স এবং রোহিঙ্গা শরণার্থীদের আশ্রয় দিয়ে তিনি শান্তির এক অনন্য নজির স্থাপন করেছেন। সংক্ষিপ্ত তালিকায় সিরিয়ার শরণার্থীদের আশ্রয় দেওয়ার জন্য জার্মান চ্যান্সেলর অ্যাঙ্গেলা মেরকেলের নামও রয়েছে। এছাড়াও সিরিয়ার শরণার্থীদের উদ্ধার কাজে নিয়োজিত স্বেচ্ছাসেবী গ্রুপ হোয়াইট হেলমেটও আছে সংক্ষিপ্ত তালিকায়। আমেরিকান সিভিল লিবার্টিস ইউনিয়ন এর নেতা সুসান এন হারম্যানের নামও সংক্ষিপ্ত তালিকায় আছে। মার্কিন পিস গ্রুপ কোড পিঙ্ক এবং ‘গ্লোবাল এক্সচেঞ্জ’ মানবাধিকার গ্রুপ এর সহ প্রতিষ্ঠাতা মেডা বেঞ্জামিনও নোবেল শান্তি পুরস্কারের জন্য সংক্ষিপ্ত তালিকায় আছেন। নরওয়ের শান্তি শিক্ষাবিদ জন গ্যালটাঙ্গের নাম সংক্ষিপ্ত তালিকায় থাকে। তিনি শান্তিবাদী তরুণ সমাজ বিনির্মাণের আন্দোলনের একজন প্রবক্তা। এছাড়াও শান্তি সংগঠন ‘ওয়ান বিলিয়ন অ্যাক্ট অব পিস’, পোপ ফ্যান্সিসের নাম সংক্ষিপ্ত তালিকায় আছে বলে একাধিক সূত্র নিশ্চিত করেছে। 
false সিলেট-১ আসনে ধানের শীষের প্রার্থী খন্দকার মুক্তাদিরের সাথে তার এক কর্মীর হোয়াটসাপ কথোপকথন সামাজিক যোগাযোগ মাধ্যম সহ বিভিন্ন মাধ্যমে ফাঁস হয়েছে। মুক্তাদির তার কর্মীকে বলছেন- যে কোন কিছুর বিনিময়ে, ২/১ লাশ পড়লেও সিলেট-১ আসনে ধানের শীষের বিজয় করাতে হবে। পাঠকদের জন্যে তাদের কথোপকথন হুবহু  তুলে ধরা হলো : কর্মী- ভাই অবস্থা বেশ ভাল নায়, কয়েক দিন আগে তারা অফিসে যে ককটেল ফুটাইছলাম এখন এলাকার লোক বিগরি গেছে। খন্দকার মুক্তাদির- অহ, ভেরী সেড, এখন কি করবি কর্মী- সকালে কতসময় দেখমু। অবস্থা খারাপ অইলে (হলে) কেন্দ্র দখল করিলাইমু (করব)। খন্দকার মুক্তাদির- ঠিক আছে। যেলাউ (যে রকম-ই) হয় পাশ করা লাগব। লাশ ২/১ টা লাগলে ফালাই দিস (মার্ডার করিছ)। আমি সামলাইমু (সামলে নিব) কর্মী- আচ্ছা ভাই। আমি রানারে সন্ধ্যা পরে পাঠাইমু। তার গেছে টাকা দিলাইন জানি (দিবেন)। খন্দকার মুক্তাদির- অকে। উল্লেখ্য, খন্দকার মুক্তাদির ও তাঁর কর্মী সমর্থকের এমন কথাবার্তার স্ক্রিনশট ভাইরাল হয়ে পড়েছে সামাজিক যোগাযোগ মাধ্যমে। যা ছবি সংগৃহীত করা হয়েছে সামাজিক যোগাযোগ মাধ্যম থেকে। 
true কুলাউড়া উপজেলা ছাত্রদলের সাবেক সভাপতি ও উপজেলা যুবদলের যুগ্ম-আহ্বায়ক আজমল আলী শামীম হাতির আক্রমণে মৃত্যুবরণ করেছেন। তিনি শহরের পৌর এলাকার মাগুরার বাসিন্দা আমজদ আলীর একমাত্র পুত্র। গতকাল মঙ্গলবার রাত ৯টায় উপজেলার সদর ইউনিয়নে গাজীপুর-ফুলতলা রোডে দিয়ে মোটরসাইকেল যোগে কুলাউড়ায় আসার সময় হঠাৎ হাতি আক্রমণ করলে তিনি নিখোঁজ ছিলেন। আজ বুধবার ভোরে নিখোঁজের ১০ ঘণ্টা পর পার্শ্ববর্তী জুড়ী উপজেলার সীমান্তবর্তী সাগরনাল চা বাগান এলাকা থেকে তার লাশ উদ্ধার করেছে পুলিশ। নিহত শামীমের সঙ্গী শাহীন চৌধুরী জানান, মঙ্গলবার রাত ৯টার দিকে তারা দুজন মোটরসাইকেল যোগে ওই রাস্তা দিয়ে ফুলতলা থেকে কুলাউড়া আসছিলেন। এ সময় হঠাৎ একটি হাতি তাদের মোটরসাইকেলের উপরের হামলা চালায়। পরে হাতির ভয়ে সাইকেল রেখে দুজন দুদিকে দৌড়ে পালিয়ে যান। শাহীন চৌধুরী সেখান থেকে প্রাণে বেঁচে আসলেও শামীম রাতভর নিখোঁজ ছিলেন। পরে শাহীনের দেওয়া তথ্য মতে পুলিশ ও পরিবারের লোকজন রাতেই ওই পাহাড়ে রওনা দেন। কিন্তু গাজীপুর বনবিভাগ নিরাপত্তার স্বার্থে শামীমের খোঁজে রাতে ওই পাহাড়ে যেতে তাদের বারণ করেন। পরে ভোরে শামীমের লাশ খুঁজে পান তারা। জুড়ী থানার অফিসার ইনচার্জ মো. জাহাঙ্গীর হোসেন জানান, লাশের বুকে ও মাথায় যেহেতু হাতির পায়ের ছাপ রয়েছে সেহেতু হাতির আক্রমণেই তার মৃত্যু হয়েছে বলে আমরা ধারনা করছি। এ ব্যাপারে থানায় একটি অপমৃত্যু মামলা হয়েছে। লাশের ময়নাতদন্তের জন্য মৌলভীবাজার মর্গে প্রেরণ করা হয়েছে। এদিকে হাতির আক্রমণের ঘটনায় কুলাউড়া বন বিভাগ ওই রাস্তাটি জনসাধারণের চলাচল না করার জন্য সাইনবোর্ড টানিয়ে রাস্তা বন্ধ করে দেওয়া হয়েছে। কুলাউড়া রেঞ্জের সহযোগী রেঞ্জ অফিসার রিয়াজ উদ্দিন জানান, কুলাউড়া গাজীপুর-ফুলতলা সড়কে রাতে জনসাধারণকে সতর্ক হয়ে চলাফেরা করতে নির্দেশ দেয়া হয়েছে।
true গরুকে ‘রাষ্ট্র মাতা’ ঘোষণার প্রস্তাব পাস করেছে ভারতের উত্তরাখণ্ড বিধানসভা। এই প্রস্তাব এখন কেন্দ্রীয় সরকারের কাছে অনুমোদনের জন্য পাঠানো হবে। বুধবার সর্বসম্মত ভোটে এই প্রস্তাব পাস করেছে উত্তরাখণ্ড বিধানসভা। এই প্রস্তাব বিধানসভায় রেখেছিলেন রাজ্য পশুপালনমন্ত্রী রেখা আর্য। পিটিআই অনুযায়ী, বিধানসভায় এই প্রস্তাব পেশ করার সময়ে রেখা আর্য দাবি করেন, গরুই একমাত্র প্রাণী যে শ্বাস গ্রহণের সময় যেমন অক্সিজেন নেয় তেমনি শ্বাসত্যাগ করার সময়েও অক্সিজেন নিঃসৃত হয়। এছাড়া তিনি আর্য, গো-মূত্রের ঔষধি গুণাবলী সম্পর্কেও বিধায়কদের সচেতন করেন। আর্যর দাবি, মাতৃদুগ্ধের পরেই সদ্যজাতের জন্যে গরুর দুধ সবচেয়ে উপযোগী। সংসদ বিষয়ক মন্ত্রী প্রকাশ পান্ত জানিয়েছেন, আমাদের সমাজ এবং ধর্মে গোরুর আলাদা স্থান রয়েছে। তবে গরুকে রাষ্ট্র-মাতা বলা হবে কি না সে বিষয়ে চূড়ান্ত সিদ্ধান্ত নেবে কেন্দ্রই। উল্লেখ্য, উত্তরাখণ্ডই ভারতের প্রথম রাজ্য যেখান থেকে গরুকে রাষ্ট্র মাতা ঘোষণার প্রস্তাব পাস হয়েছে। -টাইমসনাউনিউজ
true নাটোরের সিংড়ায় ভিমরুলের হুলে তামিম (৭) নামে এক শিশুর মৃত্যু হয়েছে। শুক্রবার বিকেলে বাড়ির পাশে জঙ্গলে খেলা করার সময় তামিমের গায়ে হুল ফোটায় ভিমরুলের ঝাঁক। সারারাত যন্ত্রণায় ছটফট করার পর শনিবার ভোররাতে তার মৃত্যু হয়। তামিম উপজেলার ডাহিয়া গাড়াবাড়ি গ্রামের আমজাদ হোসেনের ছেলে। তামিমের পরিবার ও এলাকাবাসী সূত্রে জানা যায়, শুক্রবার বিকেলে তামিম বাড়ির পাশে জঙ্গলে খেলা করছিল। এ সময় তার গায়ে হুল ফোটায় ভিমরুলের ঝাঁক। পরে তাকে উদ্ধার করে গ্রাম্য চিকিৎসকের কাছে চিকিৎসা দিয়ে বাড়ি নিয়ে যায় তার পরিবার। কিন্তু রাতে তামিমের অবস্থার অবনতি হয় এবং রাতভর যন্ত্রনায় ছটফট করার পর শনিবার ভোররাতে শিশুটি মৃত্যুর কোলে ঢলে পড়ে। স্থানীয় ইউপি চেয়ারম্যান আবুল কালাম শিশু তামিমের মৃত্যুর বিষয়টি নিশ্চিত করে জানান, এলাকায় ভিমরুলের সব বাসা অপসারণের নির্দেশ দিয়েছেন তিনি। 
true সারাদিন কাজের পর ক্লান্ত শরীর নিয়ে বাড়ি ফেরা হয়, ঠিক এ সময় শরীরে ঘামের গন্ধ ছোটে। আর এই গন্ধ নিয়েই বিছানায় ঘুমোতে যাওয়ার পর ঘটতে পারে বড় দুর্ঘটনা। কেননা মানুষের এই গন্ধে বিছানায় উঠে আসতে পারে বিষধর ‘কালাচ’ সাপ। শুনেই হয়তো অবাক হবেন, কারণ এই সাপটি অনেকের কাছেই অপরিচিত। অনেকেই হয়তো জানেন না ক্লান্ত শরীরের ত্বক নিঃসৃত ঘামের গন্ধে নেশাতুর কালাচ সাপ। আপনার অজান্তেই সেই গন্ধ নিতে হাজির হবে বিছানায়। আসলে বিষধর সাপের যে অভিজাত শ্রেণি, তার মধ্যে এই সাপের নামটি তেমন প্রচলিত নয়। অথচ এদের বিষ কিন্তু কেউটে বা অন্য বিষাক্ত সাপের থেকে বেশি তীব্র। এদের কয়েকটি বৈশিষ্ট্য এমনই যেটা অন্য বিষধর সাপেদের সঙ্গে মেলে না। প্রথম কথা, এই সাপ ফণাহীন। দ্বিতীয়ত, এই সাপ কামড়ালে ব্যথা হয় না। জায়গাটা ফোলেও না। ফলে যাকে কামড়াল, সে বুঝতেও পারে না। অথচ আস্তে আস্তে নার্ভবিষের লক্ষণগুলি দেখা যায়। শুরু হয় পেটে ব্যথা, গলায় ব্যথা কিংবা সারা শরীর জুড়ে অস্বস্তি। যেন জ্বর আসছে। চিকিৎসা সময়মতো শুরু না হলে অবধারিত মৃত্যু। কারণ আদতে ভীষণ শান্ত স্বভাবের এই কালাচ। যার দংশনে নিমেষে অনিবার্য মৃত্যু। শান্ত স্বভাবের হলেও সাপটির বিষ খুবই তীব্র। কাউকে কামড়ালে ব্যথা না হওয়ায় প্রথমাবস্থায় কেউ বুঝতেই পারবেন না যে তাকে সাপে দংশন করেছে। এই অবস্থায় অনেকের কাছেই সাপের কামড়ের ব্যাপারটি প্রথমে অজানাই থেকে যায়। তবে ধীরে ধীরে বিষ শরীরে ছড়িয়ে পড়লে শুরু হয় গলা ও পেটের ব্যথা এমনকি অস্বস্তি বোধের মত লক্ষণগুলিও। সময়ে চিকিৎসার সুযোগ না হলে যার পরবর্তী পর্যায় মৃত্যু। কালাচকে কেউ কেউ ইন্ডিয়াম ক্রেট নামেও ডাকেন। মানুষের গায়ের ঘামের গন্ধ এদের খুবই প্রিয়। ঘামের গন্ধের টানে এরা মাঠ ছেড়ে মানুষের শোওয়ার ঘরে রীতিমতো বিছানায় উঠে লুকিয়ে পড়ে। ঘুমের ঘোরে গায়ে হাত পা পড়লে তখনই কামড় বসিয়ে পালিয়ে যায়। কোনও কিছুর কামড়ের ঘটনা ঘটুক না কেন অহেতুক ভীত হওয়া নয়। ঠাণ্ডা মাথায় এক মুহূর্তও দেরি না করে সোজা হাসপাতালে চলে যাওয়া উচিত। কালাচ সাপের কামড়ের বিশেষ লক্ষণগুলো- ১) গলা বা পেটে ব্যথা। তাও সাধারণত সকাল বা ভোরের দিকে। মনে রাখতে হবে, কালাচ কিন্তু নিশাচর সাপ। তাই তার কামড়ের প্রতিক্রিয়া ভোর বা সকালেই বেশি দেখা যাবে। ২) শরীরে এক ধরনের অস্বস্তিবোধ অনুভূত হবে। জ্বর আসবে। ৩) সময় গড়ালে রোগীর চোখের পাতা পড়ে আসবে। কিছুতেই সে চোখ তুলে তাকাতে পারবে না। ৪) মনে রাখতে হবে, কালাচের কামড়ে ক্ষতস্থান ফুলে যায় না। ব্যথাও হয় না। তাই এই বিষয় নজর রাখতে হবে। সঠিক সময়ে চিকিৎসা করালে দ্রুত সুস্থ হয়ে উঠবে, না হলে মৃত্যু হবে।
true আমার কোনো অ্যাটর্নি জেনারেল নেই। এমনটাই বলেছেন মার্কিন প্রেসিডেন্ট ডোনাল্ড ট্রাম্প। হিল টিভিকে দেওয়া এক সাক্ষাতকারে তিনি এ মন্তব্য করেছেন।  এই সাক্ষাতকারে মার্কিন অ্যাটর্নি জেনারেল জেফ সেশনসের সমালোচনা করেছেন ডোনাল্ড ট্রাম্প। জেফ সেশনসের ওপর অসন্তোষ প্রকাশ করেন তিনি। অভিবাসন নিয়ে সেশনসের অবস্থানে  খুশি নন বলে জানিয়েছেন ট্রাম্প। উল্লেখ্য,  ট্রাম্পের সঙ্গে রাশিয়ার সম্পর্ক ও ২০১৬ সালের নির্বাচনের বিষয়ে তদন্তের দায়িত্ব পাওয়া বিশেষ তদন্তকারী রবার্ট মুলারের পরামর্শক হওয়ার কথা ছিল সেশনসের। কিন্তু তিনি তাতে অস্বীকৃতি জানিয়েছিলেন।  সূত্র: বিবিসি 
false রোহিঙ্গা ইস্যুতে মানবিকতা এবং শান্তির অনন্য নজির স্থাপনের জন্য বাংলাদেশের প্রধানমন্ত্রী শেখ হাসিনাকে নোবেল শান্তি পুরস্কারে ভূষিত করার প্রস্তাব করেছেন বিশ্বের খ্যাতিমান চিন্তাবিদ এবং শিক্ষাবিদরা। প্রতি বছর অক্টোবর মাসে শান্তিতে অবদানের জন্য নোবেল শান্তি পুরস্কার ঘোষণা হয়। ১০ ডিসেম্বর নরওয়ের ওসলোতে এক অনাড়ম্বর অনুষ্ঠানের মাধ্যমে পুরস্কার প্রদান করা হয়। অক্সফোর্ড ইউনিভার্সিটির রাজনীতি এবং আর্ন্তজাতিক সম্পর্ক বিভাগের অধীনে পরিচালিত হয় ‘অক্সফোর্ড নেটওয়ার্ক অব পিস স্টাডিজ’, সংক্ষেপে এটাকে বলা হয় অক্সপিস। অক্সপিসের দুজন শিক্ষাবিদ ড. লিজ কারমাইকেল এবং ড. অ্যান্ড্রু গোসলার মনে করেন, বাংলাদেশের প্রধাণমন্ত্রী যেভাবে নির্যাতিত রোহিঙ্গাদের আশ্রয় দিয়েছে, তা সারা বিশ্বের জন্য এক অনুকরণীয় বার্তা। তাঁদের মতে, ইউরোপ ও মার্কিন যুক্তরাষ্ট্রের মতো দেশগুলো যখন শরণার্থী নিয়ে নানা সমস্যায় জর্জরিত, তখন বাংলাদেশ দেখাল কীভাবে এই সমস্যার মোকাবেলা করতে হয়। এরা দুজনই শেখ হাসিনাকে ‘মানবিক বিশ্বের প্রধান নেতা’ হিসেবে চিহ্নিত করেছেন। অলডো সিভিকো, ড. দীপালী মুখোপাধ্যায় এবং ড. জুডিথ ম্যাটলফ যৌথভাবে বলেছেন, ‘নোবেল শান্তি জয়ী অংসান সুচি আর বাংলাদেশের প্রধানমন্ত্রী শেখ হাসিনার কার্যক্রম পাশপাশি মূল্যায়ন করলেই বোঝা যায় বিশ্ব শান্তির নেতা কে।’ তাঁদের মতে, ‘সুচি মানবতার চরম সীমা লঙ্গনকারী বার্মার সামরিক জান্তাদের রোহিঙ্গাদের ওপর চালানো পৈশাচিকতাকে প্রশ্রয় দিচ্ছেন। অন্যদিকে বাংলাদেশের প্রধানমন্ত্রী শেখ হাসিনা দেশের অর্থনীতি এবং নিরপাত্তার চরম ঝুঁকি নিয়েও তাদের আশ্রয় দিচ্ছেন।’ তাঁরা মনে করেন, ‘শেখ হাসিনা শান্তির নতুন বার্তা দিয়েছেন গোটা বিশ্বকে।’হাভার্ড বিশ্ববিদ্যালয়ের হাভার্ড ডিভাইনিটি  স্কুলের ডিন ডেভিড এন হেম্পটন মনে করেন, ‘রোহিঙ্গা ইস্যুতে শেখ হাসিনার নেতৃত্বে বাংলাদেশ শান্তির নতুন মাত্রা দিয়েছে। কেবল শান্তির স্বার্থে দেশটি চরম অর্থনৈতিক ঝুঁকি নিয়েছে।’ অষ্ট্রেলিয়ান ন্যাশনাল ইউনিভার্সিটি ইন ক্যানবেরার অধীনে পরিচালিত ‘পিস অ্যান্ড রিসার্চ ইনস্টিটিউট‘। এই ইনস্টিটিউটের প্রধান ড. হেনরিক উরডাল মনে করেন, ‘বিশ্বশান্তি প্রতিষ্ঠায় অবদানের জন্য শেখ হাসিনাকেই বিশ্ব শান্তির নেতার মর্যাদা দেওয়া উচিত। সত্যিকার অর্থেই যদি শান্তিতে অবদানের জন্য কোনো পুরস্কার থাকে তাহলে সে পুরস্কার পাবার একমাত্র যোগ্য ব্যক্তি হলেন শেখ হাসিনা।‘ রোহিঙ্গা মুসলমানদের ওপর নিপীড়নের প্রেক্ষাপটে গত এক সপ্তাহে স্ব স্ব দেশে অনুষ্ঠিত আন্তর্জাতিক বিভিন্ন  সেমিনার এবং সভায় তাঁরা এই সব মন্তব্য করেছেন। এরা  প্রত্যেকে নোবেল শান্তিতে পুরস্কার মনোনয়নের ক্ষেত্রে প্রত্যক্ষ এবং পরোক্ষ ভাবে ভূমিকা রাখেন। উল্লেখ্য, ১৯০১ সাল থেকে বিশ্ব শান্তিতে অবদানের জন্য আলফ্রেড নোবেলের উইল অনুযায়ী নোবেল শান্তি পুরস্কার প্রদান করা হয়। প্রতিবছর আই পি ইউ (ইন্টার পার্লামেন্টারি ইউনিয়ন) এর সদস্য, হেগের আন্তর্জাতিক আদালতের সদস্য, বিশ্ব স্বীকৃত শিক্ষাবিদ প্রাক্তন নোবেল জয়ী এবং নোবেল কমিটির প্রাক্তন সদস্য প্রতিনিধিদের মধ্যে থেকে মনোনীতরা নোবেল শান্তি পুরস্কারের জন্য নাম প্রস্তাব করেন। প্রতিবছর ২০০ থেকে ২৫০ ব্যক্তির নাম আসে নোবেল কমিটির কাছে। কমিটির এক গোপন বৈঠকে চূড়ান্ত সিদ্ধান্ত নিয়ে, অক্টোবরে নাম ঘোষণা করে। তবে অনেক সময়ই যোগ্যতার বদলে মার্কিন লবিং এবং রাজনৈতিক বিবেচনা নোবেল শান্তি পুরস্কারের ক্ষেত্রে ভূমিকা রাখে বলে অভিযোগ রয়েছে। পার্বত্য শান্তি চুক্তির জন্য ১৯৯৯ সালে শেখ হাসিনার নাম নোবেল শান্তি পুরস্কারের সংক্ষিপ্ত তালিকায় এসেছিল বলে জানা যায়। ২০১২ সালে শেখ হাসিনা  বিশ্ব শান্তির দর্শন ‘ জনগণের ক্ষমতায়ন’ জাতিসংঘে সর্বসম্মত ভাবে গৃহীত হলে, নোবেল শাান্তি পুরস্কারের জন্য তাঁর নাম বিবেচনায় আসে। শেখ হাসিনা ২০০৯ সালে এশিয়ার নোবেল হিসেবে স্বীকৃত ইন্দিরা গান্ধী পদকে ভূষিত হন। 
false এবার চট্টগ্রামে অজগরকে পিটিয়ে মেরে চামড়া ছাড়িয়ে নিয়ে পাচাররের চেষ্টা চালিয়েছে একটি অপরাধি চক্র। তবে শেষমেষ আইনের হাত থেকে রেখাই পাননি তারা। তাৎক্ষণিক ভ্রাম্যমান আদালতের অভিযানে হাতেনাতে ধরা পড়ে এ চক্রের দুই সদস্য। পরে দুইজনকে আটক করে বণ্যপ্রানী আইনে ছয় মাসের কারাদন্ড দেন জেলা প্রশাসনের ভ্রাম্যমাণ আদালত। বৃহস্পতিবার সন্ব্যায় নগরীর নুপুর মার্কেট এলাকা থেকে চামড়া সহ মৃত সাপটি উদ্ধার করা হয়। দন্ডিতরা হলেন রেয়াজউদ্দিন বাজারের নুপুর মার্কেটের ‘বন্দর বিতান’ নামের একটি দোকানের কর্মচারী রাজীব ও রহমতউল্লাহ। । ভ্রাম্যমাণ আদালত পরিচালনাকারী চট্টগ্রাম জেলা প্রশাসনের নির্বাহী ম্যাজিস্ট্রেট ফোরকান এলাহী অনুপম বলেন, “বিকালে চট্টগ্রাম রেল স্টেশন এলাকায় মাঝারি আকারের একটি অজগরকে তারা পিটিয়ে মারে। পরে সাপটিকে নিজেদের দোকানের পিছনে নিয়ে চামড়া ছাড়ানো হচ্ছিল। স্থানীয়দের কাছ থেকে খবর পেয়ে ভ্রাম্যমাণ আদালত সেখানে হাজির হয়ে দুইজনকে হাতেনাতে আটক করে। নির্বাহী ম্যাজিস্ট্রেট ফোরকান বলেন, “গ্রেপ্তাররা বলেছে, ওই সাপের চামড়া তারা পশুর চামড়া এবং হাড়গোড় দিয়ে তাবিজ ও ওষুধ তৈরি করে এমন একটি দোকানে বিক্রি করতে চেয়েছিল।” এ অভিযোগে পরে বন্য প্রাণি সংরক্ষণ আইন-২০০৪ এর ৫ ও ১১ ধারা অনুসারে গ্রেপ্তার দুইজনের প্রত্যেককে ছয় মাস করে কারাদন্ডের আদেশ দেয়া হয়। চট্টগ্রাম চিড়িয়াখানার ভারপ্রাপ্ত ডেপুটি কিউরেটর শাহাদাত হোসেন শুভ জানান, মৃত সাপটি চিড়িয়াখানায় পাঠানোর হয়েছে। “সেটি পেলে সংরক্ষণ করব। অজগর সাপের চামড়া খুব বেশি দামে বিক্রি হয় না। অজ্ঞতা থেকেই সাপ মেরে চামড়া তুলে নেওয়ার চেষ্টা করেছিল তারা।” চলতি বর্ষা মৌসুমের শুরু থেকেই নগরী ও মিরসরাই উপজেলার বিভিন্ন স্থানে লোকালয়ে বেশ কয়েকটি বড় ও মাঝারি আকারের অজগর সাপ ধরা পড়েছে। বন বিভাগের কর্মকর্তারা জানান, বর্ষায় পাহাড়ি ঢল ও ভারি বর্ষণের কারণে খাবারের সন্ধানে অজগর লোকালয়ে নেমে আসে। উদ্ধার হওয়া প্রায় সবগুলো অজগরই স্থানীয় বন বিভাগের সহায়তায় সংলগ্ন বনে ছেড়ে দেওয়া এবং চট্টগ্রাম চিড়িয়াখানায় পৌঁছে দেওয়ার উদ্যোগ নেয় স্থানীয়রা।
true শিক্ষার্থীদের হাতে স্মার্টফোন তুলে দেওয়া আর কোকেন তুলে দেওয়া একই কথা উল্লেখ করে রাত ১১টার পর ফেসবুক বন্ধ করে দেয়ার অনুরোধ জানিয়েছেন বিরোধী দলীয় নেতা রওশন এরশাদ। বৃহস্পতিবার জাতীয় সংসদের ২২তম অধিবেশনের সমাপনী দিনে বক্তব্য রাখেন রওশন এরশাদ। এসময় সরকারের কাছে তিনি এই অনুরোধ জানান। তিনি বলেন, শিক্ষার্থীদের হাতে স্মার্টফোন দেয়া আর কোকেন তুলে দেয়া একই কথা। এর ফলে তারা সারারাত জেগে ফেসবুকে আসক্ত হয়ে পড়ছে। তাই রাত ১১টার পর ফেসবুক বন্ধ করে দিলে তারা পড়াশোনায় মনোযোগী হবে। সরকারি চাকরিতে কোটা সমস্যার সুষ্ঠু ও স্থায়ী সমাধানের বিষয়ে কথা বলেন রওশন এরশাদ। প্রধানমন্ত্রীর উদ্দেশে তিনি বলেন, ‘শিক্ষার্থীরা কোটা সংস্কার আন্দোলন করছে। এটা করতে গিয়ে তারা হয়রানির শিকার হচ্ছে। কিন্তু সংঘাতের মাধ্যমে কোনোকিছুর সমাধান হয় না। কোটা সংস্কারের নামে ঢাকা বিশ্ববিদ্যালয়ে ভাঙচুর করাও আমরা সমর্থন করি না। তাই আলাপ–আলোচনা করে এর সমাধান হলে সেটা ভাল।’ রওশন বলেন: মুক্তিযোদ্ধাদের কোটা হয়ত রাখতে হবে। কারণ তারা আমাদের স্বাধীনতার জন্য অনেক ত্যাগ শিকার করেছেন। তাদের জন্য কোটা না রাখা গেলে অন্যভাবে সুযোগ সুবিধা রাখা যেতে পারে।’ বিশ্বের একাধিক দেশের উদাহরণ টেনে সরকারি চাকরিতে প্রবেশের বয়সসীমা বাড়ানোর পক্ষে মত দেন রওশন এরশাদ। । তিনি বলেন, বেকারদের কর্মসংস্থান করতে না পারলে সোনার বাংলা কীভাবে হবে? সামাজিক দায়বদ্ধতা থেকে তরুণদের দায়িত্ব নিতে হবে। তাদের গড়ে তুলতে হবে। সেজন্য বাজেটে আলাদা বরাদ্দ রাখতে হবে। তাদের প্রশিক্ষিত করে বিদেশে পাঠাতে পারলে দেশের উন্নয়ন হবে। 
false আজ রাতে পৃথিবীতে ধেয়ে আসছে ক্ষতিকর উচ্চ তেজস্ক্রিয়তাসম্পন্ন কসমিক রে (মহাজাগতিক রশ্মি)। সুতরাং ক্ষতিকর এই রশ্মি থেকে রক্ষা পেতে রাত ১২টা ৩০ মিনিট থেকে ৩টা ৩০ মিনিট পর্যন্ত আপনার মোবাইল ফোন বন্ধ রাখুন অথবা শরীরের কাছ থেকে দূরে কোথাও রাখুন। বিশ্বাস না হলে গুগল, নাসা ও বিবিসির খবর অনুসন্ধান করুন।এবং সংবাদটি আপনার বন্ধুবান্ধব ও প্রিয়জনকে জানান।’ সামাজিক যোগাযোগ মাধ্যম ফেসবুকের ইনবক্সে আজ হয়তো আপনি এরকম একটি মেসেজ পেয়েছেন। এবং সেটা বিশ্বাস করে আতঙ্কিত হয়ে মেসেজটি প্রিয়জনকে ফরোয়ার্ড করা শুরু করেছেন। 
true ভারতের মাইসোরের হুরা এলাকায় এ ঘটনা ঘটেছে। সেখানকার এক নিঃসঙ্গ গাধার বিয়ে দিয়েছেন গ্রামবাসী। শুনলে অবাক হতে পারেন তবে এটাই সত্যি। একেবারে পুরোহিত ডেকে, নতুন জামা-কাপড় পরে, সিঁদুর, আতপ চাল, মালা, মঙ্গলসূত্র, বিয়ের সমস্ত নিয়ম মেনে তাদের বিয়ে দিলেন গ্রামবাসী। বিয়ের দিন যেন অনেক টেনশনে ছিলেন বর-কনে দুজনই। বরের দ্বিতীয় বিয়ে, মাত্র কয়েকমাস আগে এক চিতা বাঘের আক্রমণে হারিয়েছেন জীবনসঙ্গিনীকে, কনে আবার বছর চারেকের ছোট। তার উপর ৬০ কিলোমিটার দূরে চামারাজানগর জেলা থেকে থেকে নতুন পরিবেশে আসা।  তবে গ্রামবাসীদের উদ্যোগে সবই সত্যি হল। আর তাদের এই শুভ দিনে উপস্থিত ছিলেন গ্রামের সবাই। গত জুলাই মাসে এক চিতা বাঘের আক্রমনে মারা যায় গাধাটির সঙ্গিনী। জীবনে এই হঠাৎ আসা বিপর্যয়ের পাশাপাশি একা থাকতে থাকতে বদমেজাজি হয়ে উঠেছিল সে। কারণে অকারণে আক্রমণ করত গ্রামবাসীদের। এরপরই গ্রামবাসীরা বুঝতে পারেন নিঃসঙ্গতাই তার এই আচরণের কারণ। তাই আর দেরি করেননি তারা, একেবারে চাঁদা তুলে দূরের এক গ্রাম থেকে গাধা কিনে আনতে চেয়েছিলেন তারা। গ্রামবাসীরা মিলে ২০ হাজার টাকা চাঁদাও তুলেছিলেন। যদিও তার প্রয়োজন হয়নি। তাদের এই উদ্যোগের কথা শুনে টাকা নিতে চাননি তারাও। তাই সেই টাকায় একেবারে ধুমধাম করে বিয়ে। বিয়ের পর সকলের মধ্যে মিষ্টি বিতরণও করা হয়।  সূত্র: কলকাতা টোয়েন্টিফোর সেভেন।
false মসজিদে অতিরিক্ত বায়ুত্যাগের অপরাধে এক পাকিস্তানি যুবককে মৃত্যুদণ্ড দেওয়া হয়েছে। এর আগে অতিরিক্ত বায়ু নির্গত করার কারণে তিনি সেখানের ৬টি মসজিদ থেকে অন্তত ১৭বার বহিষ্কৃত হয়েছিলেন। জানা গেছে, গত রমজান মাসে মসজিদে অতিরিক্ত বায়ু নির্গত করার অপরাধে সেই পাকিস্তানি যুবককে মৃত্যুদণ্ড প্রদান করা হয়। তবে মোহাম্মদ আল ওয়াহাবি নামে সেই ৩৩ বছর বয়সী যুবকের মারাত্মক পেট ফাঁপার সমস্যা রয়েছে বলে জানিয়েছেন চিকিৎসকরা। পাকিস্তানি বিচারক বলেন, অভিযুক্ত ব্যক্তি মারাত্মক ধর্ম অবমাননা করেছেন। তিনি একবার ৫৩ জন মুসল্লিকে মসজিদ ছাড়তে বাধ্য করেছেন। তার কঠোর বিচার হওয়া উচিত। রমজান মাসকে মুসলমানদের সবচেয়ে গুরুত্বপূর্ণ ধর্মীয় উৎসব হিসেবে উল্লেখ করেন বিচারক। তবে বিচারক শাস্তির ক্ষেত্রে নমনীয়তা দেখিয়েছেন! শিরশ্ছেদ বা পাথর নিক্ষেপ করে মৃত্যুদণ্ড কার্যকরের মধ্যে যেকোনো একটাকে বাছাই করার স্বাধীনতা দেওয়া হয়েছে সেই যুবককে। বিচারক মনে করেন শিরশ্ছেদে শাস্তি কম কারণ সেখানে মৃত্যুবেদনা খুব কম সময়ের। 
false হেইট ক্রাইম। মুসলিমদের উপর সন্ত্রাসী হামলার অপর নাম। ইংল্যান্ডসহ বেশ কয়েকটি দেশে প্রায়শই খবরের শিরোনামে পরিচিত একটি টার্ম। যার ভুক্তভোগী মূলত মুসলিমরা। সেই আতঙ্কের বাক্যের সঙ্গে যুক্ত হলো টাইগারদের ড্যাশিং ওপেনার তামিম ইকবালের নাম। এক বুক আশা নিয়ে গেল শনিবার ইংল্যান্ডে কাউন্টি খেলতে যান তামিম। এসেক্সের হয়ে মাঠেও নেমেছিলেন এক ম্যাচে। কিন্তু হঠাৎ করেই দেশে ফিরলেন তিনি। কারণটা ‘ব্যক্তিগত’ জানালেন তামিম এবং তার কাউন্টি দল। ‘ব্যক্তিগত কারণে এই মুহূর্ত থেকেই আর দলের সঙ্গে নেই তামিম। এই সময়ে তামিমের প্রাইভেসি রক্ষা করতে অনুরোধ করছি।’ এসেক্স তাদের ওয়েবসাইটে এমন বার্তাই প্রকাশ করে। তাতেই জেগে উঠে শঙ্কা। শেষমেশ জানা গেল ভিন্ন কথা। ‘ব্যক্তিগত কারণ’ নয় ‘হেইট ক্রাইম’ এর শিকার তামিম এবং তার পরিবার। আসল ঘটনা, মাথায় হিজাব থাকায় ইস্ট লন্ডনের স্ট্রাটফোর্ডে কিছু শ্বেতাঙ্গ তরুণের বর্ণবাদী আচরণের শিকার হন তামিমের স্ত্রী আয়েশা সিদ্দিকা। ব্যাপারটি এসেক্সকে জানিয়ে পরদিনই সপরিবারে দেশের উদ্দেশ্যে লন্ডন ছাড়েন তামিম। ততক্ষণে দেশীয় বিভিন্ন গণমাধ্যমে এ খবর ভাইরাল হয়ে পড়ে। হামলার খবর রীতিমত উড়িয়ে দেন তামিম ইকবাল। ‘আমি আমার সব ভক্ত ও শুভাকাঙ্ক্ষীকে জানাতে চাই যে, এসেক্সে আমার মৌসুম আগেই শেষ করে দেশে ফিরছি ব্যক্তিগত কারণে। কিছু সংবাদমাধ্যম রিপোর্ট করেছে যে আমরা হেইট ক্রাইমের শিকার হয়েছি। এটি আসলে সত্যি নয়।’ এখানেই শেষ নয়, ভবিষ্যতে আবারও ইংল্যান্ডে খেলতে চান জানান তামিম। ‘ক্রিকেট খেলার জন্য আমার প্রিয় জায়গাগুলোর একটি ইংল্যান্ড। আগে চলে আসলেও এসেক্স আমার প্রতি ছিল দারুণ সৌজন্যময়। সব ভক্ত ও শুভাকাঙ্ক্ষীকে আমি ধন্যবাদ জানাচ্ছি তাদের ভাবনা ও নানা বার্তার জন্য। ভবিষ্যতেও ইংল্যান্ডে খেলার অপেক্ষায় থাকবো।’ ইংলিশ ট্যাবলয়েড পত্রিকা ডেইলি মেইল এনিয়ে একটি প্রতিবেদন ছেপেছে। তারা বলছে, হামলার কবলে পড়েছেন তামিম। রাতের খাবার খেতে একটি রেস্টুরেন্টে স্ত্রী ও সন্তানকে নিয়ে গিয়েছিলেন বাংলাদেশি ক্রিকেটার তামিম, সেখানেই ‘হেইট ক্রাইম’ এর শিকার হয় তামিমের পরিবার। ঘটনাটিকে লন্ডনে বাংলাদেশি কমিউনিটির জন্য বড় ধাক্কা উল্লেখ করে পত্রিকাটি জানায়, এ ব্যাপারে পুলিশের কাছে কোনো অভিযোগ করা হয়নি। সম্ভবত তামিম ও এসেক্স বিষয়টি নিয়ে নাড়াচাড়া করতে চায়নি। তবে ব্রিটিশ দৈনিক দ্য টেলিগ্রাফ মূল ঘটনাকে সামনে না আনলেও তেমন আভাসই দিয়েছে। তারা জানিয়েছে, বর্ণবাদের শিকার হয়েছেন তামিম। সূত্র হিসেবে বাংলাদেশ ক্রিকেট বোর্ডের (বিসিবি) নাম প্রকাশে অনিচ্ছুক কোনো কর্মকর্তাকে উল্লেখ করা হয়। দ্য টেলিগ্রাফ তাদের প্রতিবেদনে বলছে, লন্ডনে তামিম এবং তার পরিবার বাজে একটি পরিস্থিতির শিকার হয়েছিলেন। এরপরেই তিনি তার ক্লাব এসেক্সের কাছে চুক্তি বাতিল এবং দেশে ফিরে যাওয়ার আবেদন করেন। এসেক্স তামিমের প্রস্তাবে রাজী হয়। তবে মূল ঘটনা নিয়ে ক্লাবের কেউ মুখ খুলতে রাজী নন। বিবৃতির বাইরে একটি কথাও বলবে না এসেক্স। এদিকে খালি পকেটে দেশে ফিরেন তামিম। এসেক্সে ম্যাচপ্রতি প্রায় তিন হাজার পাউন্ড করে পাওয়ার কথা ছিল তামিম ইকবালের। কিন্তু এক ম্যাচ খেললেও তামিম দেশে ফিরেছেন খালি পকেটেই! অর্থাৎ এসেক্সের কাছ থেকে কোনো টাকা নেননি তিনি। অবশ্য এসেক্স কিছু টাকা তাকে অগ্রিম দিয়ে রেখেছিল। দেশে ফেরার আগে তামিম সব টাকাই ফিরিয়ে দিয়েছেন এসেক্সকে। 
true ফেসবুকসহ ১০ প্রতিষ্ঠানের বিরুদ্ধে চাকরির নিয়োগ বিজ্ঞপ্তি প্রকাশে লিঙ্গবৈষম্যের অভিযোগ এনে মামলা করেছে একদল চাকরিপ্রত্যাশী। অভিযোগে বলা হয়েছে, সামাজিক যোগাযোগমাধ্যমটিতে চাকরির নিয়োগ বিজ্ঞপ্তি পোস্ট করার পর তা শুধু পুরুষ ব্যবহারকারীরা দেখতে পেয়েছে, নারীদের কাছে পৌঁছায়নি। তিন নারী কর্মী এবং কমিউনিকেশনস ওয়ার্কার্স অব আমেরিকা নামের কর্মী ইউনিয়ন মামলাটি করে। তাঁদের মধ্যে লিন্ডা ব্র্যাডলি নামের এক চাকরিপ্রত্যাশী বলেন, ‘আমি শুনেছি, আগে মানুষ যখন চাকরি খুঁজত, তখন চাকরির বিজ্ঞপ্তিতে বড় বড় অক্ষরে পুরুষ কিংবা নারী চাই লেখা থাকত। আমি দেখে খুবই অবাক হয়েছি যে এখনো সেই বৈষম্য করা হয়, পার্থক্য এই যে আগে পত্রিকায় হতো, এখন হয় অনলাইনে। শুধু নারী বলেই আমাকে একটা কাজের খোঁজ দেওয়া থেকে বঞ্চিত করা হবে, এমনটা হওয়া উচিত না।’ অভিযোগে আরও বলা হয়েছে, ‘ফেসবুকে চাকরির বিজ্ঞাপনে বয়স ও লিঙ্গ অনুযায়ী বিজ্ঞপ্তি দেওয়ার সুযোগ পান নিয়োগদাতারা। এ ধরনের বিজ্ঞপ্তি প্রকাশের ফলে তা থেকে আয়ও করে সামাজিক যোগাযোগমাধ্যমটি।’ চাকরির বিজ্ঞপ্তি দেওয়ার প্ল্যাটফর্মের জন্য তীব্র সমালোচনার মুখে পড়েছে ফেসবুক। জাতীয়তা, বয়স ও লিঙ্গভেদে কোনো বৈষম্য করা হচ্ছে কি না, তাও ক্ষতিয়ে দেখা হচ্ছে। নিয়োগ বিজ্ঞপ্তিতে লিঙ্গবৈষম্য করা মার্কিন আইনে নিষিদ্ধ। পিটার রোমার ফ্রিডম্যান নামের এক আইনজীবী বলেন, ‘ইন্টারনেট আসায় আমাদের নাগরিক অধিকারের আইন মুছে ফেলেনি। কোনো নিয়োগদাতা যদি ফেসবুক ব্যবহার করে নারীদের বাদ দিয়ে বিজ্ঞপ্তি দেয়, তবে তা আইনের পরিপন্থী। আমি যত দূর জানি, একজন ট্রাকচালক কিংবা পুলিশ কর্মকর্তা হতে হলে আপনাকে পুরুষ হতে হবে না। তবু ফেসবুক ও নিয়োগদাতারা এমন আচরণ করছে, যেন এটা ১৯৫০-এর দশক।’ অভিযোগ শুনে এক ফেসবুক মুখপাত্র ই-মেইলে জানিয়েছেন, ‘ফেসবুকে বৈষম্যের কোনো জায়গা নেই। আমাদের নীতিতেই এটা নিষিদ্ধ। বছরের পর বছর ধরে আমরা আমাদের প্ল্যাটফর্মের অপব্যবহার কমিয়ে আনতে শক্ত পদক্ষেপ নিয়েছি। আমরা অভিযোগটি খতিয়ে দেখছি এবং এখানেও আমাদের নীতির প্রতিফলন থাকবে।’ সূত্র: দ্য গার্ডিয়ান
true এখনো সন্ত্রাসী হামলার ঝুঁকিতে রয়েছে বাংলাদেশ। বুধবার (১৯ সেপ্টেম্বর) প্রকাশিত মার্কিন পররাষ্ট্র মন্ত্রণালয়ের সন্ত্রাসবাদ সম্পর্কিত বার্ষিক প্রতিবেদনে এ কথা বলা হয়েছে। এতে বলা হয়, ২০১৭ সালে বাংলাদেশের মাটিতে সংঘটিত জঙ্গি হামলার সংখ্যা কমলেও ‘ইসলামিক স্টেট’ বা আইএসের মতো আন্তর্জাতিক সন্ত্রাসী সংগঠনগুলোর হামলার ঝুঁকি এখনো পুরোপুরি দূর হয়নি। প্রতিবেদনটিতে সন্ত্রাস দমনে বাংলাদেশ সরকারের ‘জিরো টলারেন্স’ নীতির প্রশংসা করা হয়। এ ছাড়া সীমান্ত ও বিদেশে যাওয়া-আসার পয়েন্টগুলোতে বাংলাদেশের কঠোর নজরদারি প্রচেষ্টার প্রশংসা করা হয়। তবে এতে উদ্বেগ প্রকাশ করা হয়েছে ঢাকার হযরত শাহজালাল বিমানবন্দরের নিরাপত্তা ব্যবস্থা নিয়ে। সন্ত্রাসী হামলার ঘটনা ঘটলে বাংলাদেশ সরকার স্থানীয় সন্ত্রাসীদের দায়ী করে বলে উল্লেখ করে প্রতিবেদনটিতে বলা হয়েছে, ২০১৫ থেকে ২০১৭ পর্যন্ত অন্তত ৪০টি হামলায় ভারতীয় উপমহাদেশীয় আল-কায়েদা (একিউআইএস) এবং আইএসআইএস দায় স্বীকার করেছে। র‍্যাপিড অ্যাকশন ব্যাটালিয়ান (র‍্যাব) এবং ঢাকা মেট্রোপলিটন পুলিশের কাউন্টার টেররিজম অ্যান্ড ট্রান্সন্যাশনাল ক্রাইম ইউনিট যৌথ উদ্যোগে সন্দেহভাজন সশস্ত্র সন্ত্রাসীদের ধরতে অভিযান চালিয়ে যাচ্ছে। এবং এতে অনেক সময় সন্দেহভাজন সশস্ত্র সন্ত্রাসীদের হত্যাও করা হয়। যেগুলোকে বিচারবহির্ভূত হত্যাকাণ্ড বলে দাবি করে আন্তর্জাতিক মানবাধিকার গোষ্ঠীগুলোর আপত্তিও রয়েছে। জাতিসংঘের নিয়মানুযায়ী, বাংলাদেশ তাদের সীমান্ত এবং বিমানন্দরের নিরাপত্তায় যুক্তরাষ্ট্রের সঙ্গে অংশীদারিত্বের ভিত্তিতে কাজ করে আসছে বলেও এতে বলা হয়। প্রতিবেদনে বলা হয়, বাংলাদেশের কট্টর ইসলামপন্থী সন্ত্রাসীরা সামাজিক যোগাযোগের মাধ্যমগুলো ব্যবহার করে তাদের মতাদর্শ প্রচার করে থাকে। এ দেশের বহু জঙ্গির নাম-পরিচিতি সন্ত্রাসী গঠনগুলোর ভিডিও, ওয়েবসাইট এবং বক্তৃতায় পাওয়া গেছে। আগের বছরের তুলনায় ২০১৭ সালে সারা দুনিয়ায় সন্ত্রাসী হামলার পরিমাণ ২৩ শতাংশ কমেছে বলে প্রতিবেদনটিতে জানানো হয়। ২০১৬ সালের প্রতিবেদনেও দেখা যায়, ২০১৫ সালের তুলনায় সন্ত্রাসী হামলার পরিমাণ কম। গত বছর সর্বমোট ১০০টি দেশে সন্ত্রাসী হামলার ঘটনা ঘটে, তার মধ্যে ৫৯ শতাংশ হামলা হয়েছে মাত্র পাঁচটি দেশে। এগুলো হলো আফগানিস্তান, ভারত, ইরাক, পাকিস্তান ও ফিলিপাইন। আর এসব ঘটনায় নিহতদের ৭০ শতাংশই পাঁচটি দেশের নাগরিক। দেশগুলো হচ্ছে আফগানিস্তান, ইরাক, নাইজেরিয়া, সোমালিয়া ও সিরিয়া। 
false মাত্র কয়েকদিন আগে আমি ভাস্কর্য না সরানোর পক্ষে যুক্তি দেখিয়েছিলাম ভাস্কর্যের রাজনীতি নামক পোস্টে। সেখানে হেফাজতের রং পলিসির সমালোচনা করেছিলাম বলে কেউ কেউ ক্ষোভ প্রকাশ করেছিলেন। ভাস্কর্যটি অপসারন করে আনেক্স বিল্ডিঙের সামনে পুনঃস্থাপন করা হয়েছে। হেফাজত ক্যান সবাই বুঝেছে তাতে যে লাউ সেই কদু হয়েছে। তবে সুলতানা কামালের বক্তব্যে হতাশ হয়েছি। নিউজ ২৪ টকশোতে বলেছেন “ভাস্কর্য না থাকলে মসজিদও থাকার দরকার নেই, এটিও অপসারণ করা হোক” যা একটি “অগ্রাধিকার ধারণার” বিষয়টিকে অস্বীকার করা হয়। কোর্টের মসজিদে মানুষ প্রার্থনা করে থাকেন। অন্যদিকে এ ভাস্কর্যের কেউ পূজা করে না সেখানে। সুতরাং ভাস্কর্য না রাখলে মসজিদও থাকবে না দাবিটা খুব যৌক্তিক মনে হচ্ছে কি? যদি ভাস্কর্যটি মূর্তি হিসেবে প্রার্থনার কাজে হয়ে থাকে, আমি বলি সেটি কোর্টের পাশে কোন মন্দির স্থাপন করে রাখা হোক। আপানারা বলেছেন সেটি স্রেফ ভাস্কর্য। ন্যায়বিচারের প্রতীক হেসেবে সুপ্রিম কোর্টে স্থাপন করা হয়েছে। সো, দেয়ার ইজ নো স্কোপ অব হাংকি পাংকি নাও। বিশিষ্ট নাগরিক সুলতানা কামালের ভিন্ন মতাদর্শ বা চাওয়া পাওয়া থাকতে পারে কিন্তু এমন কথা বলার নৈতিক অবস্থান দেশকে অস্থিতিশীল করে তুলতে পারে। এ রকম উল্টা পাল্টা কথা বললে বাংলাদেশের ধর্মপ্রাণ মানুষ রাস্তায় নামে। বাইরের বিশ্ব নাম দেয় জঙ্গি। দেশের ভাবমূর্তি নষ্ট করে এরকম কথা এইসব বিশিষ্ট জনরা ক্যান বলেন বোধগম্য হয় না। কোন ধর্ম নিয়ে, ধর্মীয় প্রতিষ্ঠান নিয়ে বিতর্কিত কথা না বলাই হোক আমাদের ধর্ম।
false চ্যাম্পিয়ন ট্রফিতে সেমিফাইনালে উত্তীর্ণ হয়েছে বাংলাদেশ দল। প্রথমবারের মতো আইসিসির কোন বৈশ্বিক টুর্নামেন্টে সেমিফাইনাল খেলার যোগ্যতা অর্জন করায় বাংলাদেশকে প্রশংসায় ভাসিয়ে দিচ্ছেন ক্রিকেট লিজেন্ড ও সংশ্লিষ্টরা। সবাই যেখানে বাংলাদেশের প্রশংসা করতে ব্যস্ত, এমনকি পাকিস্তানের সাবেক অধিনায়ক আফ্রিদি সহ অনেকে বাংলাদেশের অভাবনীয় প্রশংসা করলেও পাকিস্তানের বিশ্বকাপজয়ী অধিনায়ক ইমরান খান বাংলাদেশকে যথেষ্ট অপমান করে বলেন যে, বাংলাদেশ সেমিফাইনালে উঠে চ্যাম্পিয়ন ট্রফির সৌন্দর্য্য নষ্ট করেছে। ইমরান খান হয়তো ভুলে গেছেন ২০১৫ সালে বাংলাদেশের মাটিতে তার দল বাংলাওয়াশ হয়ে গেছে এবং আফ্রিকা, ভারতের সাথে সিরিজ জয় করে এবং পরবর্তীতে শ্রীলংকার সাথে টেস্ট জয়, ওয়ানডে, টি২০ জয় এবং ঘরের মাটিতে ইংল্যান্ডকে হারিয়ে বাংলাদেশ দল আর ছোট দল নেই। যেকোন টুর্নামেন্টের শিরোপা জেতার সামর্থ্য রাখে বাংলদেশ দল। 
true ভারতের ত্রিপুরা রাজ্যের মুখ্যমন্ত্রী বিপ্লব কুমার দেবকে হত্যার ষড়যন্ত্র হচ্ছে বলে অভিযোগ তুলেছে রাজ্য বিজেপি। মাদকের বিরুদ্ধে জিরো টলারেন্স নীতি গ্রহণ করায় এই ষড়যন্ত্র চলছে বলে দাবি দলটির। এ সংক্রান্ত একটি প্রতিবেদন কেন্দ্রীয় স্বরাষ্ট্রমন্ত্রী রাজনাথ সিংয়ের হাতে পৌঁছেছেও বলে জানিয়েছেন দলটির নেতারা। বিজেপির নেতা ও সাবেক মন্ত্রী রতন চক্রবর্তী গতকাল মঙ্গলবার এনডিটিভিকে বলেন, বিপ্লব দেবকে হত্যার যে ছক কষা হয়েছিল তার একটি প্রতিবেদন স্বরাষ্ট্রমন্ত্রীর হাতে পৌঁছেছে। দলীয় সোর্সের মাধ্যমে ষড়যন্ত্রের ওই বিষয়টি জানা গেছে। রতন চক্রবর্তী আরও বলেন, বিপ্লব দেবের পদক্ষেপে এ অঞ্চলের মাদক ব্যবসায়ীরা অস্বস্তিতে আছেন। কারণ মুখ্যমন্ত্রী ত্রিপুরাকে মাদক মুক্ত করার ব্রত নিয়েছেন। তবে এ ব্যাপারে এনডিটিভির পক্ষ থেকে যোগাযোগ করা হলে ত্রিপুরার পুলিশ কোনো মন্তব্য করতে রাজি হয়নি। রতন চক্রবর্তী বলেন, বিজেপির নেতা-কর্মীরা বিপ্লব দেবের নিরাপত্তা নিশ্চিত করেছেন। তাঁরা সার্বক্ষণিক নিরাপত্তা বলয় তৈরি করে রেখেছেন। প্রতিবেদন অনুযায়ী, গত ছয় মাসে ত্রিপুরায় ৫০ হাজার কেজি গাঁজা, চেতনানাশক বড়ি ও হেরোইনসহ বিভিন্ন মাদক দ্রব্য জব্দ হয়েছে। পাশাপাশি এসব ব্যবসার সঙ্গে জড়িত সন্দেহে ১২০ জনকে গ্রেপ্তার করা হয়েছে। 
true একাদশ জাতীয় সংসদ নির্বাচনকে সামনে রেখে ‘রাজনৈতিক মান-অভিমান’ ভাঙাতে কোনো উদ্যোগ গ্রহণের সম্ভাবনা নাকচ করে দিয়েছেন প্রধানমন্ত্রী শেখ হাসিনা। বলেছেন, ‘কারও মান-অভিমান ভাঙাতে যাব, সেটা আমি আর চাই না। সহানুভূতি দেখাতে যেয়ে যদি অপমানিত হতে হয়, সেখানে আর যাবার কোনো ইচ্ছা আমার নেই।’ বুধবার জাতীয় সংসদে প্রশ্নোত্তর পর্বে জাতীয় পার্টির এমপি ফখরুল ইমামের সম্পূরক প্রশ্নের জবাবে এ কথা বলেন তিনি। গত সংসদ নির্বাচনের আগে সংলাপ করতে প্রধানমন্ত্রী শেখ হাসিনা বিএনপি প্রধান খালেদা জিয়াকে ফোন করেও প্রত্যাখ্যাত হয়েছিলেন। খালেদা জিয়ার ছোট ছেলে আরাফাত রহমান কোকোর মৃত্যুর পর বিএনপি প্রধানকে সান্ত্বনা দিতে প্রধানমন্ত্রী গুলশানে গেলেও দরজা খোলা হয়নি। বিএনপি এখন তাদের নেত্রী খালেদা জিয়াকে মুক্তি দিয়ে সংসদ ভেঙে নির্দলীয় সরকারের অধীনে নির্বাচন এবং ইসি পুনর্গঠনের দাবি তুললেও তাতে সাড়া দিচ্ছে না আওয়ামী লীগ। বিএনপির দাবি বরাবর প্রত্যাখ্যান করছেন প্রধানমন্ত্রী শেখ হাসিনাও। এমন পরিস্থিতিতে জাতীয় পার্টির সংসদ সদস্য ফখরুল ইমাম জাতীয় সংসদে প্রধানমন্ত্রীর কাছে কবিতার ছন্দে জানতে চান ‘একটি পিছিয়ে পড়া জাতিকে উন্নয়নে ভাসিয়ে দেয়ার নাম শেখ হাসিনা, কমতে থাকা বাক্যালাপ, বাড়তে থাকা দূরত্বের, ক্ষোভের পাহাড় জমেছে বড় অভিমানের রাজত্বে, এই যে পলিটিক্যাল অভিমানটা চলছে, এটা কোনোক্রমে রোহিঙ্গা সমস্যা থেকে কম সমস্যা নয়, এই পলিটিক্যাল দূরত্ব কীভাবে সমাধান করবেন? উত্তরে প্রধানমন্ত্রী আরও বলেন, ‘মান-অভিমান কোথায়, তা আমি জানি না। এটা নীতির প্রশ্ন, রাজনৈতিক সিদ্ধান্তের প্রশ্ন, আইনের প্রশ্ন। কেউ যদি অন্যায় করে, অর্থ আত্মসাৎ করে, চুরি করে, খুন করে, খুনের প্রচেষ্টা চালায়, গ্রেনেড ও বোমা মারে, তার বিচার হবে, এটাই স্বাভাবিক। রাজনীতি সবাই করেন যার যার আদর্শ নিয়ে। দেশটা সকলের। বিষয়টি এমন নয় যে দেশটা আমাদের একার। যারা রাজনীতি করবেন, দেশের প্রতি তাঁদের দায়িত্ববোধ থাকতে হবে। সেই দায়িত্ববোধ থেকেই নিজেদের কর্মপন্থা ঠিক করবেন, কাজ করবেন।’ প্রধানমন্ত্রী বলেন, ‘আমি নিজের স্বার্থে রাজনীতি করি না। সেই হিসাবও করি না। হিসাব করি জনগণের জন্য কী করলাম। সেভাবে পদক্ষেপ নিই এবং বাস্তবায়ন করি। আন্তরিক ও নিঃস্বার্থভাবে দেশের মানুষের কল্যাণে কাজ করছি বলেই অল্প সময়ে এত উন্নয়ন করতে সক্ষম হয়েছি। অতীতে তো অনেক সরকার ছিল। সেখানে দেশের থেকে ব্যক্তি-গোষ্ঠীর স্বার্থ বড় ছিল বলে তারা উন্নতি করতে পারেনি।’
true উত্তর কোরিয়া সফরে দুই কোরিয়ার ৭০ বছরের বৈরিতার অবসান ও শান্তি স্থাপনের আশা জানিয়েছেন সফররত দক্ষিণের প্রেসিডেন্ট মুন জায়ে ইন। পিয়ংইয়ং-এ একটি স্টেডিয়ামে সমাবেশে নজিরবিহীন এক ভাষণে এ আশা জানান তিনি। এসময় দুই কোরিয়ার একত্রীকরণের কথা ও বলেন মুন। ঐতিহাসিক এ সফরকে স্মরণীয় করতে আয়োজন করা হয় জমকালো প্রদর্শনীর । এই প্রথম উত্তর কোরিয়ায় কোনো গণপ্রদর্শনীতে ভাষণ দিলেন দক্ষিণ কোরীয় কোনো নেতা। বুধবার পিয়ংইয়ং- এর মে ডে স্টেডিয়ামে প্রদর্শনীতে অংশ নেন দুই কোরীয় নেতা। স্টেডিয়ামে প্রবেশের সাথে সাথে ১ লাখ ৫০ হাজার মানুষ দাঁড়িয়ে অভিবাদন জানায় দুই নেতাকে। প্রদর্শনীতে ৭ মিনিট ভাষণ দেন দক্ষিণ কোরীয় প্রেসিডেন্ট মুন জায়ে ইন। দক্ষিণ কোরিয়ার প্রেসিডেন্ট মুন জায়ে ইন, আমারা ৫ হাজার বছর একসাথে ছিলাম। গত ৭০ বছর ধরে আলাদা। এই ৭০ বছরের বৈরিতার অবসান ঘটিয়ে শান্তির পথে এগিয়ে যাওয়ার নতুন সুচনা করতে চাই। যাতে আমরা আবার একত্র হতে পারি। পিয়ংইয়ং এর সবচেয়ে বড় আয়োজনের অন্যতম এই প্রদর্শনী। এতে অংশ নেয় মোট ১০ হাজার নৃত্যশিল্পী। প্রদর্শনীতে উত্তর কোরিয়ার ঐতিহ্যবাহী নৃত্য প্রদর্শনের মাধ্যমে কোরীয় ইতিহাস ও পুরাকাহিনী তুলে ধরা হয়। এদিকে, পর্বতপ্রেমী প্রেসিডেন্ট মুন জায়ে ইনের বহুদিনের স্বপ্ন পূরণ হলো এই সফরে। এপ্রিলে প্রথম সম্মেলনে পায়েকতু পর্বত ঘুরে দেখার আশা ব্যক্ত করেছিলেন তিনি। তাই সম্মেলনের শেষ দিনে প্রতীকী পর্বত পায়েকতু সফরে যান দুই নেতা। বলা হয়, পায়েকতু পর্বত থেকেই কোরীয়দের উৎপত্তি। 
false সকাল থেকে ইফতারের বিভিন্ন আইটেম তৈরিতে ব্যস্ত সময় পার করছেন একঝাঁক তরুণ। কেউ জিলাপি তৈরি করছেন, কেউ পিয়াজু ভাজছেন তো কেউ আবার নুডুলস রান্নায় ব্যস্ত। এই ব্যস্ততা চলবে বিকেল পর্যন্ত। রমজানে সুবিধাবঞ্চিত মানুষের হাতে মাত্র ১ টাকায় খাবারের প্যাকেট তুলে দিতে বিদ্যানন্দ ফাউন্ডেশনের এই উদ্যোগ। পবিত্র রমজান মাসে এভাবে প্রতিদিন দেশের আটটি স্পটে ৩০০০ জনের ইফতার ও সেহরীর ব্যবস্থা করেছে বিদ্যানন্দ ফাউন্ডেশন। মূলত ব্যক্তিগত অনুদানেই ও কিছু তরুণের স্বেচ্ছাশ্রমে হচ্ছে এই বিশাল আয়োজন। পথশিশুদের জন্য এই খাবারের প্রকল্প চালু করা বিদ্যানন্দ ফাউন্ডেশন মূলত সুবিধাবঞ্চিত শিশুদের শিক্ষা কার্যক্রম পরিচালনা করে থাকে। সদস্যদের চাঁদা, বিভিন্ন ব্যক্তি ও সংস্থার অনুদানে ‘এক টাকায় আহার’ নামের প্রকল্পটি চালু করেছে সনাতন হিন্দুদের সংগঠন বিদ্যানন্দ ফাউন্ডেশন। মূলত বিদ্যানন্দ ফাউন্ডেশনের প্রতিষ্ঠাতা কিশোর কুমারের উদ্যোগে চালু করা হয় এই ‘এক টাকায় আহার’ প্রকল্পটি। ঘরোয়া পরিবেশে স্বাস্থ্যসম্মতভাবে প্রস্তুত করা হয় এই খাবার। একঝাঁক স্বেচ্ছাসেবক এসব খাবার বিতরণ করেন রাজধানীর বিমানবন্দর, গাবতলী, মিরপুরের মাজার রোডে, কড়াইল বস্তি এলাকায় সুবিধা বঞ্চিত শিশুদের মাঝে। স্বেচ্ছাসেবকরা জানান, সুবিধাবঞ্চিত শিশুদের জন্য রমজানের প্রথমদিনে ৩০০০ প্যাকেট খাবার তৈরি করেছে বিদ্যানন্দ ফাউন্ডেশন। ইফতারের প্রতিটি প্যাকেটে আছে ছোলা, জিলাপি,পিঁয়াজু, নুডুলস, ফল, মুড়ি। শিশুদের পুষ্টিমানের কথা চিন্তা করে যোগ করা হয়েছে ডিম। খাবারের প্যাকেটের মূল্য এক টাকা নেয়ার ব্যাপারে বিদ্যানন্দ ফাউন্ডেশনের বক্তব্য, পথশিশুরা যাতে এটাকে দান মনে না করে সেজন্য এই এক টাকা নেয়া হচ্ছে তাদের কাছ থেকে। 
false মধু হলো প্রাকৃতিক অ্যান্টিসেপটিক। তাই পোড়া যায়গায় মধু লাগালে জীবাণু নিধন করে ইনফেকশনের ঝুঁকি কমিয়ে দেয় ও দ্রুত শুকাতে সহায়তা করে। মধু ক্ষত দ্রুত আরোগ্য করবে ও দাগও হবে না ত্বকে। চা পাতায় আছে ট্যানিক এসিড যা ত্বককে শীতল করে। তাই পোড়া স্থানে ভেজা, ঠাণ্ডা টি ব্যাগ ব্যবহার করলে ত্বকের জ্বালা ভাব ও অস্বস্তি অনেকটাই কমে যায়। ভিনেগারের সাথে সম পরিমাণে পানি মিশিয়ে পোড়া ক্ষত স্থানটি ধুয়ে নিন। দ্রুত ব্যথা কমবে। রাঁধতে গিয়ে কিংবা হঠাৎ অসাবধানতা বশত আমাদের প্রায় সবারই কখনো না কখনো হাত পুড়ে যায়। অনেক সময় আবার গরম পানি কিংবা গরম কোনো খাবার পুরোটাই পড়ে যায় আমাদের পায়ে কিংবা শরীরে। আবার পাতিল বা কড়াই ধরতে গিয়ে হাতে ছ্যাকা লাগে। সিগারেটের আগুনেও হাত পুড়ে যায় অহরহ। আর হাত পুড়ে গেলেই শুরু হয় অসহ্য যন্ত্রণা ও জ্বালা পোড়া। কিছুক্ষনের মধ্যেই পোড়া স্থানটিতে ফোসকাও দেখা যায়। বেশিরভাগ মানুষই জানেন না পুড়ে গেলে সঙ্গে সঙ্গে কী করলে আরাম মিলবে। আর তাই বিভিন্ন ভ্রান্ত ধারনাবশত এটা ওটা করে পোড়ার ক্ষত আরো বাড়িয়ে ফেলেন। পুড়ে যাওয়ার আছে বেশ কিছু ঘরোয়া প্রতিকার যেগুলো নিমিষেই আরাম দেয় ও জ্বালা পোড়া ভাব কমিয়ে দেয়। আসুন জেনে নেয়া যাক আগুনে পোড়ার ঘরোয়া প্রতিকারগুলো। ঠান্ডা পানি পুড়ে যাওয়ার সঙ্গে সঙ্গে পোড়া স্থানটি কয়েক মিনিট ধরে ঠান্ডা পানি দিয়ে ধুয়ে নিন। পুড়ে যাওয়ার কয়েক সেকেন্ডের মধ্যেই ঠান্ডা পানি ব্যবহার করলে বেশি উপকার পাওয়া যায়। ঠান্ডা পানি পোড়া জায়গার জ্বালা পোড়া কমিয়ে দেয় এবং ফোসকা পড়ার ঝুঁকি কমায়। প্রতি দুই তিন ঘন্টা পর পর আক্রান্ত স্থানটি ঠান্ডা পানি দিয়ে ধুয়ে নিন। ঠান্ডা পানির বদলে ঠান্ডা দুধও ব্যবহার করতে পারেন। তবে পোড়া স্থানে বরফ ব্যবহার করা উচিত নয়। কারণ বরফ পোড়া স্থানের রক্ত চলাচল বন্ধ করে দিয়ে পোড়া স্থানের ক্ষতির কারণ হতে পারে। মধু আগুনে পুড়ে যাওয়া স্থানে মধু দিলে কিছুক্ষণের মধ্যেই জ্বালা পোড়া ভাব কমে যায়। মধু হলো প্রাকৃতিক অ্যান্টিসেপটিক। তাই পোড়া যায়গায় মধু লাগালে জীবাণু নিধন করে ইনফেকশনের ঝুঁকি কমিয়ে দেয় ও দ্রুত শুকাতে সহায়তা করে। একটি পরিষ্কার পাতলা সুতি কাপড় বা গজে মধু লাগিয়ে নিন। এবার পোড়া যায়গায় মধু লাগানো কাপড়টি বেঁধে রাখুন। দিনে ৩ থেকে ৪ বার কাপড়টা বদলে দিন। এই পদ্ধতি অনুসরণ করলে পোড়ার ক্ষত দ্রুত ভালো হবে এবং দাগ হবে না। টি ব্যাগ শরীরের কোনো অংশ যখন সামান্য পুড়ে যায় তখন টি ব্যাগ আপনাকে আরাম দেবে অনেকটাই। চা পাতায় আছে ট্যানিক এসিড যা ত্বককে শীতল করে। তাই পোড়া স্থানে ভেজা, ঠাণ্ডা টি ব্যাগ ব্যবহার করলে ত্বকের জ্বালা ভাব ও অস্বস্তি অনেকটাই কমে যায়। পোড়া জায়গায় কয়েকটি ঠান্ডা ভেজা টি ব্যাগ ধরে রাখুন। টি ব্যাগ গুলোকে পোড়া জায়গায় ধরে রাখার জন্য পাতলা সুতি কাপড় ব্যবহার করতে পারেন। চা পাতাও ব্যবহার করতে পারেন পোড়া যায়গায়। এই ক্ষেত্রে তিনটি টি ব্যাগের সম পরিমাণ চা পাতা দিয়ে চায়ের লিকার বানিয়ে ঠান্ডা করে নিন। এবার আক্রান্ত স্থানে পরিষ্কার তুলো বা নরম কাপড় দিয়ে লিকারটি লাগান। ভিনেগার ভিনেগার হলো প্রাকৃতিক অ্যাস্ট্রিনজেন্ট ও অ্যান্টিসেপ্টিক। তাই পুড়ে যাওয়া যায়গায় ভিনেগার ব্যবহার করলে বেশ আরাম পাওয়া যায়। ভিনেগারের সাথে সম পরিমাণে পানি মিশিয়ে নিন। এবার এই ভিনেগার মেশানো পানি দিয়ে পোড়া জায়গা কিংবা ক্ষত স্থানটি ধুয়ে নিন। এই মিশ্রণটি ব্যাথা কমিয়ে দেবে এবং ত্বকে কিছুটা স্বস্তি মিলবে। ক্ষত স্থানে ভিনেগার লাগিয়ে উপরে একটি কাপড় বেঁধে রাখতে পারেন। প্রতি দুই থেকে তিন ঘন্টা পর পর কাপড়টা বদলে দিতে হবে। অ্যালোভেরা কোথাও পুড়ে গেলে অ্যালোভেরার তাজা রস বের করে পোড়া জায়গায় লাগিয়ে নিন। অ্যালোভেরার আছে ব্যাথা কমানোর গুণ। পোড়া জায়গায় অ্যালোভেরা লাগিয়ে দিলে কিছুক্ষণের মধ্যেই ত্বকে শীতল অনুভূতি পাওয়া যাবে এবং জ্বালা ভাব কমে যাবে। প্রথমে পোড়া জায়গাটা ঠান্ডা পানি দিয়ে ধুয়ে নিন। এরপর এক টুকরো অ্যালোভেরার পাতা থেকে তাজা রস বের করে পোড়া স্থানে লাগিয়ে নিন। এভাবে দিনে বেশ কয়েকবার লাগান। ডিমের সাদা অংশ শরীরের যে স্থানে পুড়ে গেছে সেখানে ডিমের সাদা অংশ দিন। পোড়া জায়গার পরিমাণ বুঝে একটি বা দুটি ডিমের সাদা অংশ লাগতে পারে। পোড়া স্থানে যতক্ষন ডিমের সাদা অংশটা ভেজা ভেজা থাকবে ততক্ষণ জ্বালা পোড়া ভাব থাকবে না। শুকিয়ে গেলে আবার জ্বলা শুরু হলে আরেকটি ডিমের সাদা অংশ লাগিয়ে নিন। ডিমের সাদা অংশ পোড়া ক্ষত দ্রুত সারিয়ে দেয় এবং ত্বকে পোড়া দাগ পড়তে দেয় না।
true অস্ট্রেলিয়ার একটি পর্যটন কেন্দ্রে হাঙরের হামলায় এক কিশোরী আহত হয়েছে। ওই কিশোরী তার পায়ে গুরুতর আঘাত পেয়েছে। কুইন্সল্যান্ড রাজ্যের হোয়াইটসানডে দ্বীপপুঞ্জে হাঙরের হামলায় কিশোরীসহ দুজন আহত হয়। ২৪ ঘণ্টার মধ্যে সেখানে এটি দ্বিতীয় হামলার ঘটনা। বিবিসির খবরে বলা হয়েছে, বৃহস্পতিবার ওই কিশোরী (১২) তার বাবা ও বোনের সঙ্গে ওই পর্যটন কেন্দ্রে ছিল। হাঙরটি হামলা করার পর তাকে প্রাথমিক চিকিৎসা দেওয়া হয়। পরে গুরুতর আহত অবস্থায় তাঁকে এয়ার লিফটে করে হাসপাতালে নেওয়া হয়। এর আগে বুধবার তাসমানিয়া রাজ্য থেকে আসা জাস্টিন বারউইক (৪৬) নামে এক নারী ওই পর্যটন কেন্দ্রে সাঁতার কাটার সময় হাঙরের হামলার শিকার হন। এ সময় পাশের নৌকায় থাকা এক চিকিৎসক তাঁকে প্রাথমিক চিকিৎসা দেন। পরে তাঁকেও এয়ার লিফটে করে হাসপাতালে পাঠানো হয়। পায়ে ও ঘাড়ে আঘাত নিয়ে তিনি চিকিৎসাধীন। ওই ঘটনার পর কর্তৃপক্ষ সেখানে ড্রাম লাইন স্থাপনসহ হাঙর নিয়ন্ত্রণের ব্যবস্থা করবে বলে জানিয়েছে স্থানীয় সংবাদমাধ্যম। অস্ট্রেলিয়ান শার্ক অ্যাটাক ফাইল–এর তথ্য অনুসারে, চলতি বছর দেশটিতে হাঙরের হামলায় একজন নিহত ও ১৪ জন আহতের ঘটনা ঘটেছে।
false একটু সাবধানতা অবলম্বন করি! বাজারে "প্যারাসিটামল P-500" নামের নতুন একটি ট্যাবলেট এসেছে যাতে "ম্যাচাপু" নামের মারাত্মক এক ভাইরাস পাওয়া গেছে। ঔষুধটি খাবার পর পরই আপনার শারীরিক অবকাঠামো এবং পুরো শরীরটাতে পচন ধরে যাবে। জনস্বার্থে তথ্যটি পরিবার পরিজনদের জানানোর অনুরোধ রইলো। সেই সঙ্গে আপনার নিকটস্থ ঔষুধের দোকানগুলো পর্যবেক্ষন করেন যাতে এমন ঔষুধ কেউ বিক্রি করতে না পারে। 
true অন্তর্জাতিক ডেস্ক আরটিএনএন নয়াদিল্লি: বৃহস্পতিবার বিকেলে সাংবাদিক সম্মেলন করে পাকিস্তানের সঙ্গে পররাষ্ট্রমন্ত্রী পর্যায়ের বৈঠকের ঘোষণা করে শুক্রবারই তা বাতিল করে দিল ভারত। ভারতের পররাষ্ট্র দপ্তরের এক বিবৃতিতে বলা হয়েছে, ‘পাকিস্তানিদের হাতে ভারতীয় জওয়ানের নির্মম হত্যা ও জঙ্গিদের মহিমামণ্ডিত করে সে দেশের কুড়িটি ডাকটিকিট প্রকাশের ঘটনায় প্রমাণ, পাকিস্তান শোধরাবে না। এই পরিবেশে বৈঠক অর্থহীন। পরিবর্তিত পরিস্থিতিতে নিউ ইয়র্কে ভারত-পাক পররাষ্ট্রমন্ত্রী পর্যায়ের বৈঠকটি হচ্ছে না।’ এ বিষয়ে পাক পররাষ্ট্রমন্ত্রী শাহ মেহমুদ কুরেশির প্রতিক্রিয়া, ‘অভ্যন্তরীণ চাপে নয়াদিল্লি এ রকম করল। এই সিদ্ধান্ত দুর্ভাগ্যজনক।’ প্রশ্ন উঠছে, তা হলে বৃহস্পতিবার বৈঠকের কথা ঘোষণা করার ভিত্তি কী ছিল? শুক্রবার দু’টি বিষয় নিয়ে বার বার প্রশ্ন করা হয় ভারতের পররাষ্ট্রমন্ত্রীর মুখপাত্রকে। প্রথমত, জম্মু সীমান্তে ভারতীয় জওয়ানকে গলা কেটে হত্যা করার মতো মারাত্মক ঘটনার পরেও কী ভাবে ইমরান খানের অনুরোধে আলোচনার টেবিলে বসতে রাজি হল ভারত? দ্বিতীয়ত ভারত যখন সামগ্রিক আলোচনা করতে চাইছে না বা পাকিস্তানে অনুষ্ঠিত হওয়ার কারণে সার্ক-এর মতো বহুপাক্ষিক মঞ্চকে বয়কট করছে, তখন খাপছাড়া ভাবে পাক পররাষ্ট্রমন্ত্রী সঙ্গে বৈঠক করে কী লাভ হবে, যার আগে-পরে কিছু থাকছে না? বরং আলোচনার পরে পাকিস্তান নিজেদের শর্তে কাশ্মীর প্রসঙ্গ তুলে আন্তর্জাতিক মঞ্চে ভারতকে অস্বস্তিতে ফেলতে পারে। এই প্রশ্নগুলির কোনও সদুত্তর মেলেনি ভারতের পররাষ্ট্রমন্ত্রী কাছে। কিন্তু এই সিদ্ধান্তটি নেওয়ার পর ভারত সরকার যে অস্বস্তিতে, তা স্পষ্ট হয়ে গিয়েছিল। ভারতের বিরেধীদল কংগ্রেস তীব্র সমালোচনা শুরু করে। পি চিদম্বরম টুইট করে বলেন, ‘পাকিস্তানের সঙ্গে আলোচনা নিয়ে সরকার এক এক দিন এক এক রকম কথা বলছে। বোঝা যাচ্ছে বিদেশনীতি কী ভাবে চলছে!’ রাজনৈতিক সূত্রের খবর, বিষয়টি নিয়ে মোদী সরকারের কাছে তীব্র প্রতিবাদ জানিয়েছে আরএসএসও। 
true একাদশ জাতীয় সংসদ নির্বাচন অনুষ্ঠানের লক্ষ্যে মাধ্যমিক বিদ্যালয়ের এসএসসি নির্বাচনি (টেস্ট) পরীক্ষাসহ সব শ্রেণির বার্ষিক পরীক্ষা এগিয়ে আনার সিদ্ধান্ত নিয়েছে সরকার। বৃহস্পতিবার (২০ সেপ্টেম্বর) সচিবালয়ে নিজ কার্যালয়ে সাংবাদিকদের সঙ্গে আলাপকালে এ কথা জানান শিক্ষামন্ত্রী নুরুল ইসলাম নাহিদ। শিক্ষামন্ত্রী বলেন, ‘মাধ্যমিক পর্যায়ের সব শ্রেণির বার্ষিক পরীক্ষা ২৮ নভেম্বর শুরু হয়ে শেষ হবে ১১ ডিসেম্বর। ফল প্রকাশ হবে ৩০ ডিসেম্বর।’ সম্প্রতি নির্বাচন কমিশন ডিসেম্বরের শেষ সপ্তাহে একাদশ জাতীয় সংসদ নির্বাচন অনুষ্ঠানের ইঙ্গিত দিয়েছে। কমিশন থেকে জানানো হয়েছে, ডিসেম্বরের প্রথম দিকে পরীক্ষা এবং জানুয়ারিতে নতুন বছর, সে কারণেই ডিসেম্বরের শেষদিকে নির্বাচন অনুষ্ঠিত হবে। শিক্ষামন্ত্রী বলেন, ‘আমরা বলে দিয়েছি ডিসেম্বরের প্রথম দিকেই যেন পরীক্ষাগুলো শেষ করা হয়। ধারণা করা হচ্ছে, ডিসেম্বরের শেষ সপ্তাহে নির্বাচন হতে পারে। সে কারণে ডিসেম্বরের প্রথম দিকে যাতে পরীক্ষা শেষ করা যায় সেই নির্দেশ দেওয়া হয়েছে।’ শিক্ষা মন্ত্রণালয় সূত্রে জানা গেছে, পাবলিক পরীক্ষা, মাধ্যমিক ও উচ্চমাধ্যমিক পর্যায়ের পরীক্ষা অনুষ্ঠানের নির্ধারিত দিন-তারিখ প্রধানমন্ত্রীর কার্যালয়ে পাঠানো হয়েছে। এতে বলা হয়েছে, জেএসসি ও জেএসডি পরীক্ষা ১ নভেম্বর শুরু হয়ে শেষ হবে ১৮ নভেম্বর। ফল প্রকাশ হবে ৩০ ডিসেম্বর। এসএসসি নির্বাচনি (টেস্ট) পরীক্ষা ১ অক্টোবর শুরু হয়ে শেষ হবে ১৪ অক্টোবর। ফল প্রকাশ হবে ৫ নভেম্বর। 
false গত ৪ জুলাই আন্তর্জাতিক শান্তি সংস্থা ইউনেস্কো এক বিবৃতিতে ইসলামকে সবচেয়ে শান্তিপূর্ণ ধর্ম হিসেবে ঘোষণা করে। বিভিন্ন ধর্মের ওপর গবেষণা করে প্রতি ছয় মাস পরপর ইউনেস্কো এই প্রতিবেদন প্রকাশ করে থাকে। ইউনেস্কোর ধর্মতত্ত্ব গবেষণা বিভাগের প্রধান রবার্ট ম্যাগি বলেন, ‘ছয় মাস গবেষণা ও চুলচেরা বিশ্লেষণের পর আমরা এই সিদ্ধান্তে উপনীত হয়েছি যে, অন্য ধর্মের তুলনায় ইসলাম সবচেয়ে শান্তিপূর্ণ ধর্ম।’ সাম্প্রতিক সময়ে ইসলামের নামে সন্ত্রাসবাদের ঘটনা উল্লেখ করে সাংবাদিকরা প্রশ্ন করলে ম্যাগি বলেন, ‘সন্ত্রাসীদের কোনো ধর্ম নেই। ইসলাম মানে শান্তি। সুতরাং ইসলামের সঙ্গে সন্ত্রাসবাদের কোনো সম্পর্ক নেই।’ ‘শান্তির ধর্ম ইসলাম’ এই বাণী সংবলিত একটি সার্টিফিকেটও দিয়েছে ইউনেস্কো। তুরস্কের এক তরুণ চিত্রশিল্পী এর ডিজাইন করেন। শান্তির প্রতীক হিসেবে মুসলিম দেহ, মাদ্রাসা, মসজিদ ও হালাল খাবারের দোকানের ছবিও প্রদর্শন করে ইউনেস্কো। 
false জনপ্রিয় রম্য পত্রিকা ‘উন্মাদ’ এর সম্পাদক আহসান হাবীবকে হত্যার হুমকি দেয়া হয়েছে। হুমকি পাওয়ার পর জীবনের নিরাপত্তা চেয়ে বনানী থানায় একটি সাধারণ ডায়েরি করেছেন তিনি।এ বিষয়ে বনানী থানার ভারপ্রাপ্ত কর্মকর্তা (ওসি) সালাহ উদ্দিন খান জানান, গতকাল রাত ১১টার দিকে আহসান হাবীব থানায় এসে সাধারণ ডায়েরি করেন। লেখালেখির কারণে অজ্ঞাত সন্ত্রাসীরা তাকে হত্যার হুমকি দিয়েছে বলে জিডিতে উল্লেখ করেছেন আহসান হাবীব।উল্লেখ্য, প্রয়াত কথা সাহিত্যিক হুমায়ূন আহমেদ এবং অধ্যাপক মুহম্মদ জাফর ইকবালের ছোট ভাই আহসান হাবীব দেশের একজন জনপ্রিয় রম্য সাহিত্যিক। 
false এবার আপনার পরকীয়ায় সাহায্য করতে এসে গেল ফ্রি অ্যাপ। নতুন এই অ্যাপ সুইচ(Swytch)-এর সাহায্যে একই স্মার্টফোনে এক সঙ্গে পাঁচটি নম্বর ব্যবহার করা যাবে। এই অ্যাপের কো ফাউন্ডার ও সিইও ক্রিস মাইকেল জানান, ‘এই অ্যাপ লঞ্চ করার সময়ই পরকীয়া, ফ্লার্টিং-এর কথা মাথায় রাখা হয়েছিল। কয়েক বছর আগে পে অ্যাজ ইউ গো সিম কার্ডের সাহায্যে ফ্লার্ট করা অনেক সহজ হয়েছিল। আর এ বার এল সুইচ অ্যাপ। এর সাহায্যে কল বা টেক্সট করার সময় পাঁচটা নম্বরের থেকে একটা বিশেষ নম্বর বেছে নেওয়া যাবে।’ ক্রিস জানান অনলাইন ডেটিং-এও দারুণ সাহায্য করবে সুইচ অ্যাপ। এর সাহায্য অনলাইন অ্যাক্টিভিটির ক্ষেত্রে ব্যক্তিগত নম্বর গোপন রেখে অন্য নম্বর ব্যবহার করা যাবে। ফলে একাধিক বিজনেস চালিয়ে নিয়ে যেতেও কাজে আসবে সুইচ। আইফোন ও অ্যান্ড্রয়েড ফোনে ফ্রি-তে ডাউনলোড করা যাবে সুইচ। 
true কুমিল্লার চৌদ্দগ্রাম উপজলোয় প্রবাসীর স্ত্রীর সঙ্গে আপত্তিকর অবস্থায় ইব্রাহিম খলিল নামে এক মসজিদের মুয়াজ্জিনকে ধরেছে স্থানীয়রা। রোববার উপজেলার চিওড়া ইউনিয়নের জিনিদকরা গ্রামের প্রবাসী ইয়াছিনের ঘর থেকে পালানোর সময় তাকে আটক করে প্রতিবেশী নারীরা। আটককৃত খলিল কুমিল্লার নাঙ্গলকোট উপজেলার ঢালুয়া ইউনিয়নের শরপাতলী গ্রামের আমীর হোসেনের ছেলে। বর্তমানে সে চিওড়ার চরপাড়ার একটি মসজিদে মুয়াজ্জিনের দায়িত্বে রয়েছে। জানা গেছে, ইব্রাহিম খলিল নিজেকে চিওড়া আছগরিয়া ফাজিল (ডিগ্রি) মাদরাসা ছাত্রলীগের সহ-সভাপতি বলে দাবি করে পোস্টার, ব্যানার ও সামাজিক যোগযোগ মাধ্যমে প্রচার-প্রচারণা চালিয়ে আসছে। স্থানীয়রা জানায়, ইব্রাহিম খলিল ইতোপূর্বে একই ইউনিয়নের ছোট সাতবাড়িয়া গ্রামের মসজিদে কর্মরত অবস্থায় বেশ কয়েকটি অপকর্মে জড়িয়ে পড়ে। অপকর্মের কারণে ওই মসজিদ থেকে তার চাকরি চলে যায়। এখানে চাকরিরত অবস্থায় প্রবাসী ইয়াছিনের স্ত্রী আকলিমার সঙ্গে সখ্যতা গড়ে উঠে খলিলের। সম্পর্ক আরও গভীর করার জন্য ইব্রাহিম কৌশলে আকলিমার দুই ছেলেকে প্রাইভেট পড়ানোর নামে তাদের ঘরে নিয়মিত প্রবেশের পথ বের করে। এতে তাদের মধ্যে সখ্যতা বেড়ে তা শারীরিক সম্পর্কে গড়ায়। প্রত্যক্ষদর্শীরা জানায়, শনিবার রাত ৯টার দিকে ইব্রাহিম খলিল আকলিমার ঘরে প্রবেশ করে। বিষয়টি টের পেয়ে আশপাশের নারীরা গৃহবধূ আকলিমা ও ইব্রাহিমকে বাইরে থেকে তালাবদ্ধ করে দেয়। সারারাত সেই ঘরেই ছিল ইব্রাহিম। সকালে খলিল ঘরের দরজা ভেঙে বের হওয়ার চেষ্টা করলে নারীরা তাকে ধরে বেঁধে রাখে। পরে ছেলের আটকের খবর পেয়ে তার গ্রামের বাড়ি ঢালুয়া ইউনিয়নের শরপাতলী থেকে বাবা-মাসহ গ্রামের লোকজন ঘটনাস্থলে আসে। এ সময় জিনিদকরার স্থানীয় লোকজন বাবা-মায়ের জিম্মায় ও মুচলেকা নিয়ে ইব্রামিম খলিলকে ছেড়ে দেয়। এ বিষয়ে চিওড়া সরকারি কলেজ ছাত্রলীগের সভাপতি আব্দুর রহিম ভূঁইয়া বলেন, পূর্ব-শত্রুতার জের ধরে ইব্রাহিম খলিলকে অপমান করার উদ্দেশ্যে জিনিদকরায় আটক করেছে একটি পক্ষ। 
true ২৫৫  জন শ্রবণ প্রতিবন্ধীর মাঝে অস্ত্রোপচারের মাধ্যমে সফলভাবে কক্লিয়ার ইমপ্লান্ট ডিভাইস স্থাপন করা হয়েছে। একইসঙ্গে আরও শতাধিক শ্রবণ প্রতিবন্ধী শিশুকে এই সেবা দিতে তালিকাভুক্ত করা হয়েছে। আজ বৃহস্পতিবার ৮ম কক্লিয়ার ইমপ্লান্ট সার্জারি বিষয়ক দু’দিনব্যাপী কর্মশালার সমাপনী অনুষ্ঠানে এই তথ্য জানানো হয়। বঙ্গবন্ধু শেখ মুজিব মেডিক্যাল বিশ্ববিদ্যালয় (বিএসএমএমইউ) এর ‘ডেভেলপমেন্ট অব কক্লিয়ার ইমপ্লান্ট প্রোগ্রাম ইন বিএসএমএমইউ’ কর্মসূচির আওতায় এই ইমপ্লান্ট ডিভাইস স্থাপন করা হয়েছে। বিএসএমএমইউ এর সেকশন অফিসার (জনসংযোগ) প্রশান্ত কুমার মজুমদারের পাঠানো এক সংবাদ বিজ্ঞপ্তিতে এ তথ্য জানা যায়। কক্লিয়ার ইমপ্লান্ট ডিভাইস জটিল অস্ত্রোপচারের মাধ্যমে রোগীর কানে স্থাপন করা হয় এবং এর মাধ্যমে শ্রবণ প্রতিবন্ধীরা কানে  শুনতে পারেন ও পৃথিবীটা তাঁদের কাছে হয়ে ওঠে শব্দময়। এটি একটি ব্যয়বহুল চিকিৎসা, শুধু কানে স্থাপনের কক্লিয়ার ইমপ্ল্যান্ট ডিভাইসের মূল্য ১০ লক্ষাধিক টাকা। সরকারের সমাজ কল্যাণ মন্ত্রণালয়ের পক্ষ থেকে এই ব্যয়বহুল ডিভাইস বিনামূল্যে বিএসএমএমইউকে সরবরাহ করে যাচ্ছে। এর আগে অনুষ্ঠিত এ ধরনের ৭টি কর্মশালায় দুই সহ্রসাধিক সংশ্লিষ্ট চিকিৎসক, স্পিচ থেরাপিস্ট, অডিওলজিস্টদের কক্লিয়ার ইমপ্লান্ট সার্জারির বিষয়ে প্রশিক্ষণ প্রদান করা হয়। এই প্রশিক্ষণ কর্মশালার সমাপনী দিনে প্রধান অতিথি হিসেবে উপস্থিত ছিলেন বিশ্ববিদ্যালয়ের উপাচার্য অধ্যাপক ডা. কনক কান্তি বড়ুয়া। ইন্টারন্যাশনাল গেস্ট ফ্যাকাল্টি হিসেবে মূল্যবান লেকচার দেন ভারতের ব্যাঙ্গালোরের কলম্বিয়া এশিয়া হসপিটাল-এর ডা. সম্পদ চন্দ্র প্রাসাদ রাও। বক্তব্য রাখেন এই বিশ্ববিদ্যালয়ের অটোল্যারিংগোলজি হেড নেক সার্জারি বিভাগের চেয়ারম্যান অধ্যাপক ডা. বেলায়েত হোসেন সিদ্দিকী, সাবেক চেয়ারম্যান অধ্যাপক ডা. কামরুল হাসান তরফদার, ডেভেলপমেন্ট অব কক্লিয়ার ইমপ্লান্ট প্রোগ্রাম ইন বিএসএমএমইউ-এর কর্মসূচির পরিচালক অধ্যাপক ডা. মো. আবুল হাসনাত জোয়ারদার প্রমুখ। অনুষ্ঠান পরিচালনা করেন সহযোগী অধ্যাপক ডা. কানু লাল সাহা।
true নারায়ণগঞ্জের সিদ্ধিরগঞ্জে দেয়াল চাপায় সুজন রহমান (৩০) নামে যুবকের মৃত্যু হয়েছে। এ ঘটনায় আহত হয়েছেন আরও একজন। সুজন রহমান সিদ্ধিরগঞ্জের আদমজী এলাকার আব্দুর রহমানের ছেলে। তবে আহতের পরিচয় পাওয়া যায়নি। বুধবার (১৯ সেপ্টেম্বর) সকাল ১১টায় আদমজী এলাকায় এ ঘটনা ঘটে। নারায়ণগঞ্জ ৩০০ শয্যা বিশিষ্ট হাসপাতালের জরুরি বিভাগের ডাক্তার তাহমিনা নাজনীন বাংলানিউজকে জানান, সিদ্ধিরগঞ্জ থেকে আহতাবস্থায় দুইজনকে হাসপাতালে নিয়ে এসেছেন স্থানীয়রা। তাদের মধ্যে একজনের হাসপাতালে আসার আগেই মারা গেছেন। অন্যজনের পা ভেঙে গেছে। আহত ব্যক্তি চিকিৎসা না নিয়ে চলে গেছেন। এসময় স্থানীয়রা কাউকে কিছু না বলে মরদেহ নিয়ে গেছেন।  স্থানীয়দের বরাত দিয়ে তিনি জানান, তারা দুইজন দেয়াল চাপা পড়েছিলেন। তবে কোথায় কিভাবে বিস্তারিত জানা যায়নি। সিদ্ধিরগঞ্জ থানার পরিদর্শক (তদন্ত) নজরুল ইসলাম বাংলানিউজকে জানান, এ ধরনের কোনো অভিযোগ পাওয়া যায়নি। খোঁজ নেওয়া হচ্ছে।
false প্রবাদ আছে মুখ দেখে মানুষ চেনা যায়। কিন্তু এই প্রবাদের থেকে আরও একধাপ এগিয়ে বলা যায় শুধু চোখ ও ঠোট দেখেও মানুষ চেনাও যায়। চোখ যে মনেরও কথা বলে। আবার চোখকে ‘মনের জানালা’ বলা হয়। কারণ, চোখের রঙ মানুষের চারিত্রিক বৈশিষ্ট্য তুলে ধরে। জানেন কি শুধু চোখ নয় ঠোটও কথা বলে। আপনার ঠোট প্রতি মুহূর্তে কিছু না কিছু কথা বলেই চলেছে। তাই ঠোট দেখে নীরবে চিনে নেয়া যায় কাছের মানুষটিকে। কীভাবে চোখ ও ঠোট দেখেই চিনে নিতে পারবেন সঙ্গীকে। আসুন দেখা নেওয়া যাক- #চোখ: ধূসর চোখ-ধূসর চোখের ব্যক্তিরা কম আক্রমণাত্মক, ভদ্র এবং বুদ্ধিমান হয়। সংবেদনশীলতা তাদের ভিতরের শক্তি। তারা কথায় নয় কাজে বিশ্বাস করে। যৌন আবেদন থাকলেও বিশ্লেষণধর্মী চিন্তা, যৌক্তিকতা তাদের অন্যতম চারিত্রিক গুণ। হালকা বাদামি চোখ-কমনীয়তা বা মার্জিত চরিত্র তাদের অন্যতম বৈশিষ্ট্য। পাশাপাশি কৌতুকপ্রিয়, স্বাধীন, সাহসী, রোমান্টিক হয়। কামদেবের বাণ এই চোখের যৌন আবেদনে হার মানতে বাধ্য। যেকোন চ্যালেঞ্জ নিতে পছন্দ করেন তারা। কালো বাদামি চোখ-বিশ্বাসী, আকর্ষণীয়, আত্মবিশ্বাসী, চমৎকার মনের মানুষ হয়। এছাড়াও তিনি প্রকৃতি প্রেমিক, ধর্মপরায়ণ বৈশিষ্ট্য তাদের মধ্যে থাকবে।কালো চোখ-কালো চোখের অধিকারিরা দায়িত্বশীল স্বভাবের হন। তাদের চরিত্রের প্রধান বৈশিষ্ট্য হচ্ছে, এরা খুবই আশাবাদী। মানুষের উপকারে সবসময় নিজেদের উৎসর্গ করে। কিন্তু তারা আবার অনেক কিছুই গোপন করে। #ঠোট: পুরু ঠোঁট- এমন ঠোঁট নিজের আনন্দের ও অন্যের ইর্ষার কারণ হয়ে থাকে। এমন ঠোট যাদের থাকে, তাঁরা অত্যন্ত ভাল মানুষ হয়। সম্পর্ককে গুরুত্ব দিতে জানেন। আবার খুবই আত্মবিশ্বাসী হয়েও থাকেন। *সরু ঠোঁট- এরা খুবই স্বনির্ভর হয়ে বলে নিজেদের নিয়েই ব্যস্ত থাকেন। বন্ধুদের সঙ্গে আড্ডা এরা ভালই দিতে পারেন। তবে এরা একটু মাথা গরমে হন। এদের যে কোন ক্ষেত্রে একটু মাথা ঠান্ডা রাখা প্রয়োজন। *চওড়া ঠোঁট- এমন মানুষরা ঘর আলো করে থাকেন। যেখানে থাকেন আকর্ষণের কেন্দ্রবিন্দু হয়ে ওঠেন। এরা কথা বললে উল্টো দিকের মানুষের কাম জাগবেই। এমন একজন বন্ধু, যার সঙ্গে রাত দু’টোর পরও জমিয়ে আড্ডা দেওয়া যায়। *মোটা ঠোঁট- খেয়াল করবেন অনেকের ঠোঁটের মাঝের অংশটি একটু বেশিই ফোলা থাকে। এমন নারীরা একটু নয় অনেকটাই ড্রামা কুইন হয়ে থাকেন। নিজেই নিজের ফেভারিট। ঠিক ‘জব উই মেট’-এর করিনা কাপুরের মতো। তোয়াজ জিনিসটা এদের খুবই পছন্দের। কেবলমাত্র মিষ্টি কথার জাদুতে কারও হাত থেকে বন্দুক ছিনিয়ে নিতে পারে। একটু সাবধান থাকবেন। যে কোনও মুহূর্তে আপনাকে বিপদে ফেলে দিতে পারে। 
false প্রত্যেকটি মানুষের জীবনে খারাপ সময় আর ভালো সময় দুটোই আসে। জীবন কখনই একভাবে যায় না। আর খারাপ কিছু না হলে, ভালোর মর্যাদাও দেওয়া যায় না। কিন্তু, মানুষ সবসময়ই ভাবে যে তার সঙ্গে খারাপই হচ্ছে কেবল। কিন্তু সব খারাপের শেষেই একটা আলো বেরিয়ে আসে, যা জীবনটাকে পাল্টে দেয়। সবসময় যে চেষ্টা করলেও ভাগ্যে শিকে ছিঁড়বে এমনটাও নয়। ভগবানের কাছে প্রার্থনা করেও ফল মিলছে না বলে হতাশ হয়ে যান অনেকে। তবে একটা না একটা সময় প্রত্যেকের জীবনে নির্দিষ্ট করা থাকে যখন সু'সময় আসবেই। জেনে নিন এই প্রকৃতি থেকেই আসে সেই সাড়া। আপনার পারিপার্শ্বিক পরিস্থিতি থেকেই আপনি বুঝতে পারবেন যে আপনার জীবনে সৌভাগ্য এগিয়ে আসছে বা আপনার সঙ্গে ভালো কিছু ঘটতে চলেছে। (১) একটা সময় আসে যখন, মনে খুব শান্তি আসে। হঠাৎ খুশি খুশি লাগে মন। সেইসময়েই দেখবেন আপনার কাছে হয় কোনও চাকরির অফার আসছে কিংবা আপনার প্রস্তাব গ্রহণ করছেন আপনার প্রেমিকা। তার আগে মন আপনা থেকেই স্থির হয়ে যায়। (২) ভালো সময় আসার আগে বুঝতে পারবেন আপনি পুরনো সব ক্ষতগুলো ভুলে যেতে থাকেন। পুরনো কোনও খারাপ ঘটনা মন থেকে মুছে যায়। মনটা আনন্দে ভরে যায়। নিজেকে অনেক বেশি সংযত করে ফেলেন। খারাপ অভ্যাস বদলে ফেলার ইচ্ছা হয়। (৩) সাধারণত অতীতের কোনও ঘটনা আপনার মনে এখনও আঘাত দেয়, কিংবা ভবিষ্যৎ নিয়ে ভয়ে থাকেন। কিন্তু এই সময় হঠাৎ আপনি কেবল বর্তমান নিয়েই ভাবতে শুরু করবেন। আজ কি হবে, সেটা ভেবেই বাঁচবেন। তখনই জানবেন আপনার জীবনে ভালো সময় আসছে। (৪) এই সময় জীবনটা খুব সহজ হয়ে যায় হঠাৎ করে। কোনও বাধাকেই আর কঠিন বলে মনে হয় না। আধ্যাত্মিক শক্তি তখন আপনার মনকে চালিত করে। (৫) সৌভাগ্য দরজায় কড়া নাড়ার আগেই আপনার মন ইতিবাচক চিন্তায় ভরে উঠবে। কোনও নেগেটিভ চিন্তা আপনাকে কষ্ট দেবে না। বা আতঙ্কিত হয় না। সব কাজই পারবেন বলে মনে হয়। 
false আপনার গায়ের রং কি কালো বা শ্যামবর্ণ ? তাহলে আপনি হয়ত ঝুঁকির মুখে আছেন। খবর রটেছে, ফেসবুক থেকে নাকি খুব গোপনীয়তা বজায় রেখে কৃষ্ণাঙ্গ বা কালো চামড়ার লোকেদের আইডি ডিজেবল করে দেয়া হচ্ছে। তাহলে কি পৃথিবীর সবচেয়ে বড় সামাজিক যোগাযোগ মাধ্যমটিই রেসিজম বা বর্ণবৈষম্য শুরু করলো? সম্প্রতি ভাইরাল হওয়া এই তথ্যটি নিয়ে মুখ খ‍ুলেছে ফেসবুক কর্তৃপক্ষ। তাদের দাবী তারা কোনোরক বর্ণবৈষম্যের সাথে নেই। বরং তারা এটিকে নেতিবাতক চোখে দেখেন। তবে খোদ ফেসবুকের এক কর্মকর্তাই অভিযোগ তুলে বসেছেন ফেসবুকের প্রতি ! ফেসবুক যে কৃষ্ণাঙ্গ লোকদেরকে ভিন্ন চোখে দেখে, এই অভিযোগ নতুন নয়। এবার একই ধরনের অভিযোগ করলেন ফেসবুকের সাবেক কর্মী মার্ক লুকি। তিনিও একজন কৃষ্ণাঙ্গ। বিবিসি এক প্রতিবেদনে জানিয়েছে, ফেসবুকের স্ট্র্যাটেজিক পার্টনার শাখার ব্যবস্থাপক হিসেবে কাজ করেছেন লুকি। সম্প্রতি কৃষ্ণাঙ্গদের প্রতি সামাজিক যোগাযোগ মাধ্যমটির মনোভাব স্পষ্টভাবে তুলে ধরেছেন তিনি। মঙ্গলবার ২ হাজার ৫০০ শব্দের একটি নোট প্রকাশ করেন লুকি। মূলত ফেসবুকের সংস্কৃতি নিয়েই তার এই লেখাটি। এতে জনপ্রিয় সামাজিক যোগাযোগ মাধ্যমটির সাবেক এই কর্মী জানিয়েছেন, তিনি এবং অন্য কৃষ্ণাঙ্গরা কর্মক্ষেত্রে কীভাবে অস্বস্তিবোধ করতেন। তিনি বলেন, কৃষ্ণাঙ্গরা কোনও দাবি তোলা মানে নিজের ক্ষতি এবং ক্যারিয়ারের ক্ষতি ডেকে আনা। এছাড়াও বিভিন্নভাবে কৃষ্ণাঙ্গদের অধিকার খর্ব করে ফেসবুক। এ সম্পর্কে লুকি বলেন, ফেসবুক প্ল্যাটফর্মে কৃষ্ণাঙ্গদের উপস্থিতিই বেশি, কিন্তু তাঁদের জন্য নিরাপদ জায়গা তৈরি করা থেকে দূরে সরে এসেছে ফেসবুক। তিনি আরও বলেন, ফেসবুক প্ল্যাটফর্মে কোনো নীতিমালা ভঙ্গ করে হেট স্পিচ বা ঘৃণ্য বক্তব্য না দিলেও কৃষ্ণাঙ্গদের কনটেন্ট সরিয়ে ফেলা হয়। তাদের অ্যাকাউন্ট বন্ধ করে দেয়া হয়। এছাড়া সহকর্মীদের কাছ থেকে কথাও শোনা লাগে। লুকি জানান, ফেসবুকের চাকরী শেষ হওয়ার আগেই তিনি বার্তা দিয়েছিলেন যে ফেসবুকে কৃষ্ণাঙ্গদের নিয়ে সমস্যা রয়েছে। এখানে কৃষ্ণাঙ্গদের চাকরির সুযোগ কম। অবশ্য এ বিষয়ে কোনো মন্তব্য করতে রাজি হয়নি ফেসবুক। 
true স্বাস্থ্য ও পরিবার কল্যাণ মন্ত্রী মোহাম্মদ নাসিম বলেছেন, দেশে আরো ৫টি নতুন সরকারি মেডিক্যাল কলেজ স্থাপন করা হবে। আজ সংসদে সরকারি দলের সদস্য মোয়াজ্জেম হোসেন রতনের এক প্রশ্নের জবাবে তিনি এ কথা বলেন। তিনি বলেন, বর্তমানে দেশে ৩১টি সরকারি মেডিকেল কলেজ রয়েছে। এর মধ্যে ২০০৯ সাল থেকে এ পর্যন্ত ১৪টি মেডিকেল কলেজ স্থাপন করা হয়েছে। মোহাম্মদ নাসিম বলেন, বর্তমান সরকার স্বাস্থ্য শিক্ষার মানোন্নয়নের পাশাপশি ৩ হাজার ৯১৮ ইউনিয়ন স্বাস্থ্য ও পরিবার কল্যাণ কেন্দ্র, ৬৬টি মা ও শিশু কল্যাণ কেন্দ্র, স্বাস্থ্য শিক্ষার মানোন্নয়নে ৮টি ইনস্টিটিউট হেলথ টেকনোলজী স্থাপন এবং ৯টি নার্সিং কলেজ নির্মাণ করা হয়েছে। তিনি বলেন, নেত্রকোনা, নওগাঁ, নীলফামারী, মাগুরা ও চাঁদপুর জেলায় নতুন সরকারি ৫টি মেডিকেল কলেজ স্থাপন করার জন্য প্রধানমন্ত্রীর কাছ থেকে সম্মতি পেয়েছেন। নাসিম বলেন, বর্তমানে শিশুর প্রজনন হার ২ দশমিক ৩ থেকে ২ দশমিক শূন্যে নামিয়ে আনা হয়েছে এবং জন্ম নিয়ন্ত্রণকারী সামগ্রী ব্যবহারকারীর হার ৬২ দশমিক ৪ থেকে ৭২ শতাংশে উন্নীত করা হয়েছে। তিনি বলেন, কিশোরী মাতৃত্ব হার কমানোসহ মাতৃমৃত্যু ও শিশু মৃত্যু হার কমিয়ে আনাসহ বিভিন্ন উদ্যোগ গ্রহণ করা হয়েছে। স্বাস্থ্যমন্ত্রী বলেন, সরকার পরিবার পরিকল্পনা মা ও শিশু স্বাস্থ্য সেবা ও প্রজনন স্বাস্থ্য সেবা সম্পর্কে জনগণকে সচেতন করতে ২৩০টি কর্মশালা, ৭ হাজার ২শ’টি ভ্রাম্যমাণ চলচ্চিত্র প্রদর্শনী, ২৮০টি পথনাটক, ৪শ’টি পল্লী গানের অনুষ্ঠান আয়োজন করা হয়েছে। 
false বন্যার পানি দেখতে গিয়ে ব্রিজের উপর দাঁড়িয়ে সেলফি তোলার সময় হাত ফসকে পানিতে পড়ে যায় মাদারগঞ্জ উপজেলা নির্বাহী কর্মকর্তা আমিনুল ইসলামের স্ত্রীর মোবাইল ফোনটি। অত্যন্ত প্রিয় ফোনটি হারিয়ে মনখারাপ সহধর্মিণীর। এ দৃশ্য সইতে না পেরে ফায়ার সার্ভিসকেই কল করে বসলেন এই কর্মকর্তা। খবর পেয়ে মাদারগঞ্জ ফায়ার সার্ভিস স্টেশন অফিসার সুমন মিয়ার নেতৃত্বে ঘটনাস্থলে ছুটে আসে ছয় সদস্যের একটি দল। কয়েক ঘণ্টা চেষ্টার পর উদ্ধার হয় মোবাইল ফোনটি। এই দৃশ্য দেখতে ভিড় জমায় শত শত উৎসুক মানুষ। ঘটনাটি টক অব দা টাউনে পরিণত হয়েছে। জানা গেছে, আমিনুল ইসলাম বৃহস্পতিবার বিকালে উপজেলার সিধুলী ইউনিয়নের চরলোটাবর গ্রামে বন্যার পানি দেখতে গিয়ে ঐ স্থানে একটি ব্রিজে দাঁড়িয়ে স্ত্রীর সাথে মোবাইলে সেলফি তুলতে যান। এ সময় অসাবধানতাবশত হাত ফসকে মোবাইলটি পানিতে পড়ে যায়। একদিন পর শুক্রবার মাদারগঞ্জ ফায়ার সার্ভিস স্টেশন অফিসার সুমন মিয়ার নেতৃত্বে ৬ সদস্যের একটি ডুবুরির দল বহুকষ্টে কয়েক ঘণ্টা অভিযান চালিয়ে মোবাইলটি উদ্ধার করে। এই দৃশ্য দেখার জন্য ব্রিজের দুপাশে কয়েকশ উৎসুক মানুষ জড়ো হন। মাদারগঞ্জ উপজেলা নির্বাহী কর্মকর্তা আমিনুল ইসলাম জানান, স্যামসাং গ্যালাক্সি এস-১০ মডেলের মোবাইলটি তার স্ত্রীর খুব প্রিয়। তাই ফোনটি উদ্ধার করার জন্য ফায়ার সার্ভিসের সাহায্য নেয়া হয়েছে। 
false ডেঙ্গু আক্রান্ত এক পথশিশুকে হাসপাতালে ভর্তি না তাড়িয়ে দেওয়ার অভিযোগ পাওয়া গেছে। এ ঘটনায় ওই পথশিশু নাহিদকে (৭) প্রচণ্ড জ্বর নিয়ে মঙ্গলবার রাত থেকে বুধবার (৩১ জুলাই) দুপুর পর্যন্ত রাজধানীর গাবতলীর বাসস্ট্যান্ডে পড়ে থাকতে দেখা যায়। বিষয়টি নজরে আসলে একটি বেসরকারি টেলিভিশনের চ্যানেলের দুই সাংবাদিক ঘটনার অনুসন্ধানে যান রাজধানীর সোহরাওয়ার্দী মেডিকেল কলেজ হাসপাতালে। তখন ওই দুই সাংবাদিকের উপর ক্ষিপ্ত হন কয়েকজন কর্তব্যরত চিকিৎসক। তারা সাংবাদিকদ্বয়কে লাঞ্ছিতও করেন।ওই শিশুর পরিবারের অভিযোগ, অন্য পথশিশু ও টার্মিনালের এক শ্রমিক মঙ্গলবার রাতে সোহরাওয়ার্দী হাসপাতালে নিয়ে নাহিদের রক্ত পরীক্ষা করায়। পরদিন পরদিন রিপোর্ট সংগ্রহের পর দেখা যায় শিশুটি ডেঙ্গু রোগে আক্রান্ত। কিন্তু সে সময় শিশুটিকে হাসপাতালে নেয়া হলেও ভর্তি করেননি চিকিৎসকরা।শিশুর বাবা বলেন, আমরা ওকে নিয়ে গেলাম। তিনি বসে বসে টাকা গুণছেন কিন্তু ওর টেস্ট করলেন না।খবর পেয়ে মিরপুরের এক বাসিন্দা টার্মিনালে পড়ে থাকা শিশুটিকে হাসপাতালে নিয়ে যায়। এসময় হাসপাতালে ভর্তি না করার বিষয়ে জানতে চাওয়া হলে উত্তেজিত হয়ে ওঠেন কর্তব্যরত কয়েকজন ইন্টার্ন চিকিৎসক। একপর্যায়ে সাংবাদিকদের ওপরও চড়াও হন তারা।এদিকে ডেঙ্গু আক্রান্ত পথ শিশুটিকে ভর্তি না করার বিষয়টি খতিয়ে দেখা হবে বলে জানান হাসপাতালটির পরিচালক।তিনি বলেন, আমরা ডেঙ্গু রোগী ভর্তি নিচ্ছি না, এটা ঠিক না। তবে সব ডেঙ্গু রোগীকেও আমাদের পক্ষে ভর্তি করা সম্ভব নয়। বিষয়টি নিয়ে আগামীকাল আমি ব্যবস্থা নিচ্ছি। বুধবার দিনভর এসব ঘটনার পর পথশিশুটির সুচিকিৎসার কথা বিবেচনা করে তাকে একটি বেসরকারি হাসপাতালে ভর্তি করেছেন শাহীন নামে মিরপুরের এক বাসিন্দা। 
true আন্তর্জাতিক ডেস্ক আরটিএনএন টরেনটো: কানাডার উত্তর-পশ্চিমে সোনার খনি। আর ইয়ুকুনের এই সোনার খনি নিয়েই চলছিলো তথ্যচিত্র নির্মাণের কাজ। ছিলো খনির কর্মীরাও। সেই সময় মিললো ৫০ হাজার বছরেরও বেশি প্রাচীন দুটি পশুর মমি। একটি নেকড়ের ছানা আর একটি ক্যারিবু হরিণের শাবকের মমি মিলেছিলো ২০১৬ সালেই। বৃহস্পতিবার একটি অনুষ্ঠানে প্রকাশ্যে এল সেই প্রাণীদের মমিগুলির ছবি। লোম, ত্বক, পেশী এগুলি জীবাশ্মের মধ্যে পাওয়া অত্যন্ত বিরল ঘটনা। কিন্তু এ ক্ষেত্রে তা নষ্ট হয়নি। স্তন্যপায়ী প্রাণীদের ধরলে বিশ্বের প্রাচীনতম ‘মামিফায়েড টিস্যু’-র মধ্যে পড়বে এটি। ক্যারিবু শাবকটির ক্ষেত্রে মাথা, দুটি পা ও এবং হাত ও মাথা বাদ দিয়ে ধড়ের সম্পূর্ণ অংশটিই প্রায় এক রকম রয়ে গিয়েছে। আর নেকড়ের ছানাটির ক্ষেত্রে একটুও নষ্ট হয়নি পেশী কিংবা লোম। যেন সদ্য মারা গিয়েছে এই দুটি প্রাণী। বিজ্ঞানীরা বলছেন, এই প্রাণীগুলি তুষার যুগে বিরাজ করত পৃথিবীতে, ঠিক যখন ম্যামথের মতো প্রাগৈতিহাসিক প্রাণী, প্রাচীন আমলের গন্ডার ও হাতি ছিল পৃথিবীতে। প্রাচীন যুগের এই প্রাণীগুলি আবিষ্কার কিন্তু ডিসকভারি চ্যানেলের গোল্ড রাশ শোয়ের টোনি বিটসের দল । ফেইসবুকে এ কথা তিনি শেয়ারও করে নিয়েছেন। নিমেষের মধ্যে তা ভাইরাল হয়ে যায়। দেড় হাজার জন তা লাইক করেন। ডেস মোয়েনেস বিশ্ববিদ্যালয়ের প্রাণীবিদ জুলিয়ে মিয়েশেন গবেষণা করেছেন এই প্রাণীগুলি নিয়ে। বছর দুয়েক গবেষণার পর এ গুলিকে প্রকাশ্যে নিয়ে আসা হল। এই পশুগুলির বয়স ৫০ হাজার বছরের বেশি, তা রেডিও-কার্বন ডেটিং পদ্ধতির মাধ্যমে বলা গেলেও তা নিশ্চিত করতে ডিএনএ পরীক্ষা করা হবে। এই প্রাণীগুলির খাদ্যনালীতে যদি প্রাচীন কোনও ব্যাকটিরিয়া থাকে, করা হবে তার সন্ধান। একটি প্রাণী অপর প্রাণীটির শিকারই ছিল এ ক্ষেত্রে। তবুও কবে তাদের মৃত্যু হয়েছিল, কী খেত তারা, জিনের গঠনই বা কেমন, এ গুলি জানতে পারলে প্রাচীন স্তন্যপায়ী প্রাণীদের সম্পর্কে আরও অনেক কিছু জানা সম্ভব হবে। ডওসন সিটির সংগ্রহশালায় রাখা রয়েছে এই প্রাচীন প্রাণীগুলি। এরা ঘুরত-ফিরত বেরিঞ্জিয়ায়।  বেরিঞ্জিয়া প্রাগৈতিহাসিক যুগের একটি স্থলভাগ যা এশিয়া ও উত্তর আমেরিকাকে সংযুক্ত করেছিল। প্লিস্টোসিন যুগের কিছু পর্বে পৃথিবীর তাপমাত্রা এত নিচে নেমে গিয়েছিল যে ভূ-পৃষ্ঠের বেশির ভাগ জল বরফে পরিণত হয়েছিল। সেই তুষার যুগের (চতুর্থ পর্যায়) প্রাণীগুলিকে দেখতে ভিড় জমছে সংগ্রহশালায়। 
false Game Of Thrones এর পরবর্তী এপিসোডগুলো এখন থেকে বিটিভিতে সম্প্রচার করার সিদ্ধান্ত নিয়েছে Game Of Thrones কর্তৃপক্ষ। এ ব্যাপারে Game Of Thrones এর এক্সিকিউটিভ প্রডিউসর ডেভিড বেনিওফ বলেছেন- “BTV এখন ডিজিটাল চ্যানেল সেখানে শুধু বাতাবি লেবু কমলালেবু সহ অন্যন্য সকল ফলের বাম্পার ফলন মানুষজন দেখতে পারছে। আর আমরা গত কয়েকদিন মার্কেট রিসার্চ করে দেখেছি যে BTV-র এখন যে পরিমান টিআরপি তার ধারে কাছেও HBO নেই। তাই বিটিভির এই বিশাল অডিয়েন্স ধরতে আমরা সিদ্ধান্ত নিয়েছি এখন থেকে বাকি এপিসোডগুলো BTV-তেই প্রচারিত হবে।”এদিকে এই গরমে Game Of Thrones বিটিভিতে প্রচারের সংবাদ শুনে HBO-র সিইওর মাথা আরো গরম হয়ে গেছে। তিনি মাথায় বরফ দিয়ে আমাদের প্রতিবেদককে বলেন- “ভাই আমাদের তো সর্বনাশ হয়ে গেলো এত বড় সিরিজ আমাদের কাছ থেকে BTV কেড়ে নিলো। আমাদের তো এখন পথে বসে কাওয়ালি গান গাওয়া ছাড়া কোন উপায় নেই। আমরা অতি শীঘ্রই বাংলাদেশ গিয়ে BTV কর্তৃপক্ষের কাছ থেকে কিভাবে এত ভালো টিআরপি মেইন্টেইন করা যায় তার ট্রেনিং নিবো বলে ভাবছি”আরো শোনা গেছে যে BTV-র এই জনপ্রিয়তার ফলে অ্যামাজন প্রাইমের মত প্রতিষ্ঠানগুলোও বাংলাদেশে তাদের ব্যবসা করার চিন্তাভাবনা বাদ দিয়েছে বলে জানা যায়। এমনকি তাদের অনেক কর্মী গোপনে BTV-তে চাকরির জন্য উপরমহলে দেনদরবার শুরু করেছে বলেও আপন এক সূত্রে আমরা জানতে পেরেছি। 
false মানুষের স্পর্ধা দেখে বেশ অবাকই লাগে। সুপার সাইক্লোন “ফণী” এর ভেলোসিটি এরাউন্ড ২০০ কিমি/ঘন্টা। ঢাকা শহরে যে লোকাল বাসগুলো চলে তার গতিবেগ মাত্র ২০ কিমি/ ঘন্টা এর আশেপাশে। হাইওয়েতে গাড়িগুলো সর্বোচ্চ ১২০ কিমি/ঘন্টা বা এর একটু উপরে হয়তো যায়। তাতেই মনে কাঁপন ধরে যায়, এই বুঝি আরেকটা এক্সিডেন্ট হলো।ভাবুন তো, ২০০ বা তারও বেশি বেগের বাতাস অনেকক্ষণ ধরে প্রবাহিত হচ্ছে আর সাথে তুমুল বৃষ্টি। পুরো বাংলাদেশে মিনিট কয়েক এর মতোও যদি বয়ে যায়, বিশ্বমানচিত্রে এর অস্তিত্ব থাকবে কিনা সন্দেহ আছে।সেখানে বাংলাদেশীরা রোহিঙ্গাদের নিয়ে মজা করছে। এই ঝড়ে যেনো তারা ভেসে যায়, উড়ে গিয়ে যেনো আবার মিয়ানমারে পরে। ঝড় আসলে কি তা জাত-পাত দেখে আসবে? আবার খবরের কাগজে লিখেছে “ফণী” এর মোকাবেলায় প্রস্তুত বাংলাদেশ। যেনো ঢাল তলোয়ার নিয়ে যুদ্ধে নামছে। কিছু মানুষকে নিরাপদ আশ্রয়ে সরিয়ে নেওয়া ছাড়া আর কী করতে পারে মানুষ? সেই তথাকথিত উন্নতি প্রযুক্তি দিয়েও আমেরিকা অগ্ন্যুৎপাত থেকে বাঁচতে পারে না।নেপালের ভূমিকম্পও তো বেশিদিন আগের কথা নয়। মানুষ কী নিয়ে এত অহংকার করে? তারা কি আদ-সামুদ জাতিকে দেখে না? তাদের অস্তিত্ব ছিলো কি-না সেটাই এখন বোঝার উপায় নেই, আল্লাহর আযাব তাদের সেভাবেই গ্রাস করেছে।নূহ আলাইহিস সালামের সেই কওমেরা কোথায়? তাদের তুলনায় আমাদের বাঙ্গালীদের প্রভাব প্রতিপত্তি কোনোদিকেই বেশি নয়। তুলনা করার মতো এক পাল্লায় রাখার মতোও নয়। এরপরেও পাপাচারের ফলে এদের ঔদ্ধত্য সীমা ছাড়িয়ে গিয়েছে। আল্লাহ আমাদের আযাব থেকে হিফাজত করুন।
true আগামী নির্বাচনে কেউ বিদ্রোহী প্রার্থী হলে তার বিরুদ্ধে কঠোর ব্যবস্থা নিতে যাচ্ছে আওয়ামী লীগ। কেন্দ্রীয় নেতারা হুঁশিয়ারী দিচ্ছেন, দলের সিদ্ধান্ত অমান্য করে কেউ প্রার্থী হলে আওয়ামী লীগের দরজা চিরদিনের জন্য বন্ধ হয়ে যাবে। নির্বাচনে জয় নিশ্চিতে কোন ধরণের দ্বন্দ্ব-কোন্দল হলেই তাৎক্ষণিক ব্যবস্থা নেয়ার কথা জানাচ্ছেন দলটির নেতারা। গত বছরের এপ্রিলে অন্তত ২০ জেলার সাংগঠনিক অবস্থা চরম খারাপ বলে প্রতিবেদন দেন সাত বিভাগের সাংগঠনিক সম্পাদক। এ প্রতিবেদনের পর থেকেই দেশব্যাপী অভ্যন্তরীন দ্বন্দ্ব নিরসনে তৎপরতা বাড়ায় কেন্দ্র। দলটির নেতারা স্বীকার করছেন, দলের অভ্যন্তরীন বিরোধ চলমান থাকলে তার প্রভাব পড়বে জাতীয় নির্বাচনে। তাই জয় নিশ্চিতে নির্বাচনের আগ মুহূর্তে দলের সাধারণ সম্পাদকের নেতৃত্বে জেলা পর্যায়ে সফরে নেমেছেন কেন্দ্রীয় নেতারা। দলীয় শৃংখলা ভঙ্গে ইতিমধ্যে দুই কেন্দ্রীয় নেতাসহ ১৫জনকে শোকজ করা হয়েছে। দলের নীতিনির্ধারকরা বলছেন, বিরোধ নিরসনে এবার কঠোর হওয়া ছাড়া কোন বিকল্প নেই। দ্বন্দ্ব নিরসনে ইতিমধ্যে ময়মনসিংহ বিভাগ ও পিরোজপুর জেলার সাথে বৈঠক করেছেন দলের সাধারণ সম্পাদক। এছাড়া, সিটি নির্বাচনে পরাজয়ের পর দ্বন্দ্ব নিরসনে সিলেট সফর করেছে আওয়ামী লীগের কেন্দ্রীয় নেতারা। ট্রেনযাত্রায় উত্তরবঙ্গ সফর শেষ হয়েছে দলটির। এদিকে চলতি মাসেই চট্টগ্রাম ও বরিশাল বিভাগীয় সফর করার প্রস্তুতিও নেয়া হচ্ছে। 
false আসন্ন সংসদ নির্বাচনে মনোনয়ন পাননি সালমান মুক্তাদির। তবে এবারের নির্বাচনে যোগদান করার উদ্দেশ্যে মনোনয়নপত্র সংগ্রহ করেছেন মাশরাফি।এর পাশাপাশি আরো যোগদান করেছেন হিরো আলম, শাকিব খান সহ আরো বড় বড় তারকারা। তারা সকলেই মনোনয়নপত্র সংগ্রহ করে মনোনয়ন নিলেও মনোনয়ন পাননি সালমান মুক্তাদির, এছাড়াও পাননি আবুল হায়াত!কারণ তারা মনোনয়নপত্রই সংগ্রহ করেননি! আর মনোনয়নপত্র সংগ্রহ ছাড়া মনোনয়ন পাবেনই বা কিভাবে?তবে মনোনয়ন না পেলেও আবুল হায়াত জনগণের সেবা করতে চান! ভালো কাজে নিজেকে নিয়োজিত করে পাপ কাজ থেকে নিজেকে বিরত রাখতে চান। শুভকামনা রইলো স্যার আবুল হায়াতের জন্য! তবে সালমান মুক্তাদিরের ব্যাপারে কিছু জানা যায়নি!
true চুলায় রান্না বসিয়ে ভারতীয় টিভি চ্যানেল স্টার জলসার সিরিয়ালে মশগুল হওয়ার চড়া খেসারত দিতে হলো দুটি পরিবারকে। রান্নার কথা ভুলে যাওয়ায় পাতিল পুড়ে ছড়িয়ে পড়া আগুনে চারটি ঘর পুড়ে ছাই হয়ে যায়। গতকাল বৃহস্পতিবার বিকেলে ফরিদুপুরের সদরপুর উপজেলার চরবিষ্ণপুর ইউনিয়নের হামার বাড়ি গ্রামে এমনই ভয়বাহ ঘটনাটি ঘটেছে।   আগুনে হামার বাড়ি গ্রামের মোতালেব ওরফে মতলেব ও তার বোন বছিরোন বেগমের বসত ঘরসহ দুই পরিবারের ৪টি টিনের ঘর পুড়ে ছাই হয়ে গেছে। এতে কয়েক লক্ষাধিক টাকার ক্ষতি হয়েছে বলে স্থানীয়রা জানিয়েছেন। তারা আরও বলেন, ঘর হারিয়ে দুটি পরিবারের লোকজন এখন খোলা আকাশের নিচে জীবনযাপন করছে।  এলাকাবাসী সূত্রে জানা গেছে, মোতালেবের পুত্রবধূ বেলা ৩টায় চুলায় রান্না বসিয়ে স্টার জলসার সিরিয়াল দেখতে যান। কিন্তু তিনি সিরিয়ালে এতটাই মশগুল ছিলেন যে চুলায় রান্না বসানোর কথা ভুলে যান। এতে প্রথমে পাতিল পুড়ে আগুন ছড়িয়ে পড়ে। বাড়ির লোকজনের আত্মচিৎকারে স্থানীয় লোকজন এগিয়ে এসে প্রায় ঘণ্টাব্যাপী চেষ্টা চালিয়ে আগুন নিয়ন্ত্রণে আনে। 
false অনন্ত জলিলের কথামত চিল্লায় গিয়েছিলেন অভিনেতা মোশাররফ করিম। তার পরপরই চিল্লা থেকে ফিরে এসে অভিনয় ছেড়ে দেয়ার ঘোষণা দিলেন জনপ্রিয় এই নাট্য অভিনেতা। এ ঘটনায় ভক্ত ও শুভাখান্কিরা তীব্র ক্ষোভে ফেটে পরেছেন। নাটের গুরু ভেবে অনেকেই ফেসবুকে অনন্ত জলিলকে ধমকি দিচ্ছেন।ঘটনার সুত্রপাত ঘটে অনন্ত জলিলের হাত ধরেই। জলিল মোশাররফ করিমকে এসএমএস করে বলেন তার সাথে চিল্লায় যেতে। মোশাররফ করিম বন্ধুর কথা ফেলতে পারেননি। জলিলের পেছন পেছন মোশাররফ করিমও চিল্লায় গেলেন। সেখানে গিয়ে দ্বীনের পথের দরজা খুলে যায় মোশাররফ করিমের জন্য। চিল্লায় বসেই লাইভে গিয়ে অভিনয় ছেড়ে দেয়ার ঘোষণা দেন তিনি।জানা যায়, ছতর ঢাকার জন্য মোশাররফ করিমকে একটি সুলতানি লেবাসও কিনে দিয়েছেন অনন্ত জলিল।
false প্রেম কি শুধুই প্রেম? প্রেম মানে শুধু তোমাকে ভালোবাসিও না। এর সাথে মিশে আছে অনেক কষ্ট, ত্যাগ ও পরিশ্রম। যার অধিকাংশটা করতে হয় ছেলেদের। প্রেমিকার রিকশা ভাড়া থেকে শুরু করে, হাত ধরে রাস্তা পার করে দেওয়া, এমনকি বাসায় পৌছে দেয়া সবকিছুই করতে হয় প্রেমিকের। অনেক সময় সারাদিন প্রেমিকার পিছে পিছে ঘুরে প্রেমিকার৷ বিভিন্ন আদেশ পালন করতে হয়। কিন্তু এর বিনিময়ে কি পায় প্রেমিক ছেলেটি? সর্বচ্চো ইনবক্সে দুইটা চুমুর ইমো। এবার এর প্রতিবাদে রুখে দাড়িয়েছে প্রেমিক সমাজ। তারা তাদের এই শ্রমের মর্যাদা চায়। অন্তত তাদের যেনো শ্রমিক হিসাবে স্বীকৃতি দেয়া হয়। অনেকেই বেকার প্রেমিক বলে অপমান করার চেষ্টা করে। এটা যেনো এখন থেকে বন্ধ হয়, এ দাবিও করেছে প্রেমিকেরা। তারা যেনো এখন থেকে প্রেম শ্রমিক নামে পরিচিতি পায়, সে দাবিতেই আজকের এই মিছিল ও বিক্ষোভ। যারা এই দাবীর সাথে তীব্রভাবে একমত, তারা নিউজটি আবারো পড়ুন –প্রেম কি শুধুই প্রেম? প্রেম মানে শুধু তোমাকে ভালোবাসিও না। এর সাথে মিশে আছে অনেক কষ্ট, ত্যাগ ও পরিশ্রম। যার অধিকাংশটা করতে হয় ছেলেদের। প্রেমিকার রিকশা ভাড়া থেকে শুরু করে, হাত ধরে রাস্তা পার করে দেওয়া, এমনকি বাসায় পৌছে দেয়া সবকিছুই করতে হয় প্রেমিকের। অনেক সময় সারাদিন প্রেমিকার পিছে পিছে ঘুরে প্রেমিকার৷ বিভিন্ন আদেশ পালন করতে হয়। কিন্তু এর বিনিময়ে কি পায় প্রেমিক ছেলেটি? সর্বচ্চো ইনবক্সে দুইটা চুমুর ইমো। এবার এর প্রতিবাদে রুখে দাড়িয়েছে প্রেমিক সমাজ। তারা তাদের এই শ্রমের মর্যাদা চায়। অন্তত তাদের যেনো শ্রমিক হিসাবে স্বীকৃতি দেয়া হয়। অনেকেই বেকার প্রেমিক বলে অপমান করার চেষ্টা করে। এটা যেনো এখন থেকে বন্ধ হয়, এ দাবিও করেছে প্রেমিকেরা। তারা যেনো এখন থেকে প্রেম শ্রমিক নামে পরিচিতি পায়, সে দাবিতেই আজকের এই মিছিল ও বিক্ষোভ। 
false বিয়ের ৩ মিনিটেই ডিভোর্স- বিয়ের মাত্র তিন মিনিটের মাথায় ডিভোর্স হয়ে গেল এক দম্পতির। বিয়ের অনুষ্ঠানে হোঁচট খেয়েছিলেন নতুন বউ। আর তাকে ‘স্টুপিড’ বলে ফেলেছিলেন সদ্য বিবাহিত স্বামী। এমন ছোট একটি ঘটনাকে কেন্দ্র করেই বিয়ে ভেঙে গেল তাদের।এর আগে কখনও এত কম সময়ের ব্যবধানে কারো ডিভোর্সের ঘটনা ঘটেনি। কুয়েতের ইতিহাসে এটাই সবচেয়ে কম সময়ে বিয়ে এবং বিয়ের পরপরই ডিভোর্সের ঘটনা।বিয়ের পরপরই কোর্ট থেকে বেরিয়ে যাওয়ার আগেই ডিভোর্স নেন তারা। কিউ৮ নিউজের এক প্রতিবেদনে বলা হয়েছে, একজন বিচারপতির অধীনে তারা দু’জন বিয়ের কনট্রাক্টে স্বাক্ষর করেন। এর মধ্যেই হেঁটে আসার সময় হোঁচট খান নতুন বউ।তিনি হোঁচট খাওয়ার পর তার স্বামী তাকে নিয়ে পরিহাস করেন এবং স্টুপিড বলে বসেন। এতে রেগে যান ওই নারী। সঙ্গে সঙ্গেই তিনি বিচারকের কাছে তাদের ডিভোর্সের আবেদন জানান। তাদের বিয়েটা ছিল মাত্র তিন মিনিটের।এই ঘটনা প্রকাশ পেতেই সামাজিক মাধ্যমে নেটিজেনদের সমবেদনা পেতে শুরু করেন ওই নারী। অনেকেই বলছেন, বিয়ে বাতিল করে দেয়ার এমন সিদ্ধান্ত নিয়ে একদম ঠিক কাজ করেছেন ওই নারী।টুইটারে একজন কমেন্ট করেছেন, যে পুরুষ প্রথমেই এমন আচরণ করলেন তাকে ছেড়ে যাওয়াই উত্তম। অন্য একজন মন্তব্য করেছেন, যে বিয়েতে কোন সম্মান নেই তা শুরু থেকেই ব্যর্থ। 
false ছাত্রজীবনের সবচেয়ে বড় আতংকের নাম, পরীক্ষা। পরীক্ষাতো না, মনে হয় যেন একেকটা সাক্ষাৎ পুলসিরাত। তাই পরীক্ষার এই কঠিন মুহূর্তগুলো সহজে পার করার জন্য যিনি জীবনেও কোনোদিন প্রার্থনা করেনি তিনিও মনে মনে নানান রকম প্রার্থনা করতে থাকেন। আর এই প্রার্থনার মাত্রা পরীক্ষা শুরু হওয়ার কিছুদিন আগে থেকে শুরু করে একদম পরীক্ষার হল পর্যন্ত ক্রমেই বৃদ্ধি পেতে থাকে। তবে ভাই দুঃখজনক হলেও সত্য যে, প্রার্থনা যতই হোক, দিন শেষে কিন্তু নিজের পথ নিজেকেই পার হতে হয়। ১. অবজেকটিভ প্রশ্নগুলো যেন গাইড থেকেই  আসে ! ২. হলে স্যারের মুড যেন ভালো থাকে ! ৩. খাতা দেখার সময় স্যারের বৌয়ের সাথে ঝগড়া যেন না হয় ! ৪. পরীক্ষার হলে সামনে – পিছে যেন ভালো স্টুডেন্ট পড়ে ! ৫. পরীক্ষার হলে ফার্স্ট বেঞ্চে যেন সিট না পড়ে ! ৬. হে খোদা, এই পরীক্ষাটা কোনমতে পার করায় দাও ! পরেরটার জন্য ঠিকমত পড়বো। ৭. প্রশ্ন যেন পানির মত সোজা হয় ! ৮. মেজিস্ট্রেট যেন হলে বেশিক্ষণ না থাকে !
false এবারের বাণিজ্য মেলার শুরু হতেই ফেসবুকে একটি মতামত বাক্সের ছবি ভাইরাল হতে দেখা যায়। বাণিজ্য মেলায় রাখা স্বচ্ছ সেই মতামত ও অভিযোগ বাক্সে মতামতের বদলে দেখা যায় কিছু টাকার নোট ছড়িয়ে ছিটিয়ে আছে। তবে সে ছবিটি এইবারের বাণিজ্য মেলার, নাকি অন্য কোন বছরের, তা নিয়ে চলেছে বিতর্ক। তাই আসলেই মতামতের বাক্সে টাকা পাওয়া যায় কিনা, তা দেখতে সরেজমিনে বের হয় eআরকি দল।প্রবেশ পথ ও অন্যান্য কিছু স্থানে রাখা মতামত ও অভিযোগ বাক্সগুলো আমাদের বিচার ব্যবস্থার মতো করে এবারো স্বচ্ছ রাখা হয়েছে। কাছে গিয়ে একটু জুম করা দৃষ্টিতে তাকালে দেখা যায়, গুটিকয়েক মতামতের পাশে আধিক্য ছিলো নানা লিফলেট, ব্যবহৃত টিস্যু, সিঙ্গেলদের ডাবল হওয়ার আকুতি ও মেয়ে না পাওয়ার জন্য অভিযোগ। এছাড়া সেখানে বিভিন্ন বাক্সে টাকার নোটও দেখতে পাওয়া গেছে। eআরকির জুম করা দৃষ্টি দিয়ে আপনারাও দেখে নিন এবারের  মেলার বাক্সগুলোর উল্লেখযোগ্য কিছু ‘মতামত’। টাকা, লিফলেট, রিসিপ্ট ও অন্যান্য কাগজের সাথে কিছু মতামতের সহাবস্থান মূল্যবান মতামতকে আবর্জনার মতো অবহেলা করার প্রতিবাদে মতামত বাক্সেই আবর্জনা নিক্ষেপ?জনৈক ফলোয়ারপ্রার্থীর আবেদন।  একজন ফরেভার এলোন ব্যাক্তির হাহাকার ও বাণিজ্য মেলার মেয়েদের রিভিউদাতা(!) খুশির ঠেলায় ঘোরতে আসা এক বাণিজ্য মেলা দর্শকের পাশে এক নারীসন্ধানীর হতাশা। এত বড় স্পেসে পটাতে ব্যর্থ এক 'পটুয়া'! আরো একজন সুন্দরের পূজারী  একজন অভিমানী স্ত্রী ও আরেকজন সৌন্দর্যের পূজারী এবং উলুবনে মুক্তো ছড়ানো কয়েকজন।
false অনলাইন শপগুলো প্রতারণার আরেক ফাঁদ হয়ে দাঁড়িয়েছে। যে পন্য অর্ডার করা হয়, রিসিভের পর দেখা যায় অন্য কোনো পণ্য। কিংবা মানহীন খারাপ পণ্য।এরকম এক ঘটনা ঘটছে নরসিংদীর নিতুর সাথে৷ নিতু এবার এইস এস সি পরিক্ষার্থী। নিতুর প্রেমিক কবির অনলাইন শপ থেকে নিতুর জন্য একটা আঙুলের রিং অর্ডার করেছিলেন। ভেবেছিলেন, নিতুকে এইস এস সি এক্সামের গিফট দিবেন। নিতু খুশি হবে।কিন্তু ঘটনা ঘটেছে উল্টো।  অর্ডারটা যখন নিতুর হাতে পৌছায়, তখন নিতু অর্ডার খুলে অবাক এবং রাগান্নিত। খুলে দেখে সেখানে রিংয়ের বদলে কাঠালের বিচি।বর্তমানে নিতু এবং কবিরের রিলেশন খুব খারাপ অবস্থায় আছে। নিতু মনে করছে কবির ছোটোলোকি করেছে। সে ইচ্ছা করে নিতুর কাছে কাঁঠালের বিচি পাঠিয়েছে।এদিকে কবিরের সাথে যোগাযোগ করলে কবিরের মোবাইল ফোন বন্ধ পাওয়া যায়। ধারণা করা হচ্ছে, কবির দুঃখে এবং লজ্জায় পালিয়ে বেড়াচ্ছে।তবে ঘটনা থেকে বোঝা যায়, অনলাইনে অর্ডার করলে খুব সতর্ক থাকতে হবে। কোনো ভাবেই যেনো প্রতারণার শিকার না হতে হয়, সে ব্যপারে খুব খেয়াল রাখতে হবে। 
false কূটনৈতিক মতিবেদকগতকাল ভারতের মহালিতে অনুষ্ঠিত বিশ্বকাপ ক্রিকেট সেমি ফাইনালে ভারত-পাকিস্তান লড়াইয়ের পর খেলায় হেরে গিয়ে ভারতের নাগরিকত্ব দাবি করলেন পাকিস্তান দলের সেক্সি অধিনায়ক বুম বুম শহীদ আফ্রিদি।ষ্টেডিয়াম ভর্তি দর্শকের সামনে দুই হাত ছড়িয়ে মাঠে উপস্থিত ভারতের প্রধান মন্ত্রী মনমোহন সিংহের কাছে এই আবেদন জানান আফ্রিদি।তোমাদের পাশে এসে বিপদের সাথি হতে আজকের চেষ্টা আমারম্যাচ পরবর্তী সাক্ষাতকারে আফ্রিদি বলেন, তিনি আর পাকিস্তানের হয়ে খেলতে চান না। ভারতের হয়ে ভারতীয় হিসেবে পরবর্তী বিশ্বকাপ খেলতে চান এই নন্দিত অলরাউন্ডার।অশ্রু সজল কণ্ঠে আফ্রিদি বলেন, মে পাকিস্তান কে লিয়ে আর নাহি খেলেগা। উন লোগ বহুত বেহেন*ুদ হায়।আফ্রিদি বলেন, বিরাট কোহলির মত আবাল খেলোয়াড়ের বদলে তার মত একজন অলরাউন্ডার থাকলে ভারত আগামী সব ম্যাচেই জিতবে ইনশা আল্লাহ। তিনি ক্যাপ্টেন পদ নিয়ে ধোনির সাথেও কোন পুটু মারামারিতে যাবেন না বলে অঙ্গীকার করেন।মুলামুলি করছেন গিলানি ও মনমোহনমাঠে উপস্থিত মনমোহন সিংহ ও পাকিস্তানের প্রধান মন্ত্রী গিলানি এ নিয়ে নিজেদের মধ্যে আলাপ করেছেন বলে জানিয়েছেন নাম প্রকাশে অনিচ্ছুক জনৈক উচ্চপদস্থ সরকারি কর্মকর্তা।আফ্রিদির এহেন আচরনে তীব্র প্রতিবাদ জানিয়েছে বাংলাদেশ জামায়াতে ইসলামীর ভারপ্রাপ্ত আমির মকবুল আহমদ ও ইসলামী ঐক্যজোটের প্রধান মুফতি আমিনী। 
true নারী-পুরুষ উভয়েই নিজের মনের মতো করে চুল সাজিয়ে নেন পছন্দের রঙে। চুলের সৌন্দর্য বৃদ্ধি করতে অনেকেই চুল রং করে থাকেন। কিন্তু এতে বেশ কিছু সমস্যা হতে পারে। অনেকে এসব বিষয়ে অবগত না। আজকের প্রতিবেদনে এমনই কিছু তথ্য তুলে ধরা হলো: * অতিরিক্ত চুল ভেঙে পড়া: অতিরিক্ত চুলের রং ব্যবহার করলে চুল ঝরে যাওয়ার মাত্রা বেড়ে যেতে পারে। চুল রঙের ক্ষতিকর রাসায়নিক চুলের ফলিকল একেবারেই নষ্ট করে দেয়। * অ্যালার্জি: অনেকের ত্বক বেশি সংবেদনশীল হয়ে থাকে। ফলে সামান্য রাসায়নিকের সংস্পর্শে আসা মাত্রই অ্যালার্জির সমস্যা শুরু হয়ে যায়। অর্থাৎ পিপিডি অনেক বেশি অ্যালার্জি উদ্রেককারী রাসায়নিক যার প্রভাবে মাথার ত্বকে চুলকুনি, জ্বালা, ফুলে যাওয়া, র‌্যাশ ওঠা, খুশকি সমস্যা দেখা দিতে পারে। এ ছাড়াও অ্যালার্জি যদি মারাত্মক পর্যায়ে চলে যায় তাহলে চোখ ফুলে যাওয়া, চোখ, নাক ও মুখের চারপাশের ত্বকে অ্যালার্জির প্রকোপে র‌্যাশ দেখা দিতে পারে। ফলে চুলের মাঝখান থেকে চুল ভেঙে যেতে শুরু করে এবং নতুন চুল গজানোতেও বাধা সৃষ্টি করে। * ক্যান্সার: দ্য অ্যামেরিকান ক্যান্সার সোসাইটি-র গবেষণায় দেখা গিয়েছে, পিপিডি মানুষের ডিএনএ সেল নষ্ট করে ক্যান্সারের কোষ উৎপন্ন করতে পারে। এই রাসায়নিক হরমোনের ভারসাম্য নষ্ট করে দিতেও সক্ষম। যার ফলে স্তন ক্যান্সারের আশঙ্কাও অনেকটাই বেড়ে যায়। যদিও চুল রং করার রাসায়নিক মিশ্রণে এই পিপিডি নামক বস্তুটি পাওয়া গিয়েছে খুবই সামান্য পরিমাণে তা সত্ত্বেও বিষয়টি নিয়ে আরো সতর্ক হওয়া উচিত। * হাঁপানি: অবাক হলেও একথা সত্যি যে, চুলের রঙের জন্য হাঁপানির সমস্যা দেখা দিতে পারে বা বাড়তে পারে। একাধিক গবেষণায় দেখা গিয়েছে, যারা নিয়মিত চুল রং করেন, তাদের ত্বকে অ্যালার্জি বা হাঁপানি হওয়ার প্রবনতা অনেকটাই বেশি। এখানেও কাজ করে সেই একই ক্ষতিকর রাসায়নিক পিপিডি। চুলের স্বাস্থ্যের দিকে নজর দিন। রুক্ষ ও ভঙ্গুর হলে আপনার চুল রং করানোর উপযুক্ত নয়। 
false বাংলা চলচ্চিত্রের কিংবদন্তী এবং প্রতিভাবান অভিনেতা, নায়ক এবং বর্তমান খলনায়ক ওমর সানী রাজনীতিতে যোগদান করেছেন। তার বিশ্বাস সিনেমার মতো বাস্তবেও অন্যায়ের বিরুদ্ধে ঢিশুম ঢিশুম করে প্রতিবাদ জানাতে পারবেন।রাজনীতিতে যোগদানের পর আসন্ন নির্বাচনে অংশগ্রহণ করার জন্য মনোনয়ন পত্র সংগ্রহ করতে যান। তিনি মনোনয়ন পত্র সংগ্রহ স্থলে ৬৯মিনিট দেরীতে পৌছান। সবই ঠিকঠাক ছিলো। সিনেমার ডায়লগ মেরে সবার মন জয় করে দেরীতে উপস্থিত হওয়ার কথা তিনি সবাইকে ভুলিয়ে দেন। তবে বিপত্তি ঘটে অন্য জায়গায়। মনোনয়ন পত্রে তার ছবির বদলে ভুলবশত সানী লিওনীর ছবি এসে পড়ায় তিনি বিব্রতকর পরিস্থিতির সম্মুখীন হন। তাই তিনি মনোনয়ন পত্র তার পাজামার পকেটে মধ্যে লুকিয়ে ফেলেন। তারপর যথারীতি সেই জায়গা থেকে নিজেকে লুকিয়ে লুকিয়ে সরিয়ে ফেলেন।তবে এরপর ঘটে আরেক বিপত্তি। ফেরত আসার সময় গাড়ির এসি নষ্ট থাকায় তিনি ঘেমে যান। এবং বাসায় আসার পর দেখতে পান যে মনোনয়ন পত্র ভিজে ঘর্মাক্ত রানের সাথে লেগে নষ্ট হয়ে গিয়েছে এবং উটকো গন্ধ বের হচ্ছে। এতে তিনি গুরুতর ভাবে অজ্ঞান হয়ে পড়েন।এ ব্যাপারে জানতে মৌসুমি ভাবিকে রাতে কল করা হলে তিনি ফোন ধরেননি। ধারণা করা হচ্ছে উক্ত গন্ধে তিনিও অজ্ঞান হয়ে গিয়েছেন! 
true বাড়িগুলো একেবারে গলির ভেতরে। ভাটারা প্রধান সড়ক হয়ে বাঁ পাশে জগন্নাথপুর এলাকায় এসব ছোট বাড়ি। এ জন্য সব সময় লোকজনের চলাচলে ব্যস্ত থাকে। কিন্তু দিন গড়িয়ে রাত হলেই এলাকাটির পরিবেশ বদলে যায়। অচেনা লোকের আনাগোনা বাড়তে থাকে। কারণ, বাড়িগুলো থেকে বিক্রি হয় চোলাই মদ। শুধু মদ বেচাকেনা নয়, রীতিমতো মদ তৈরি করা হয়। জগন্নাথপুরের এসব বাড়ি থেকে ৩০ হাজার লিটার চোলাই মদ জব্দ করা হয়েছে। মদের ব্যবসায় জড়িত থাকার অভিযোগে ১৪ জনকে গ্রেপ্তার করা হয়েছে। আজ বৃহস্পতিবার দুপুরে মাদকদ্রব্য নিয়ন্ত্রণ অধিদপ্তরের বিভাগীয় প্রধান (ঢাকা) ফজলুর রহমানের নেতৃত্বে ক/ ২৮ /এ/ ৭ নম্বর বাড়িসহ পাশের আরও দুটি বাড়িতে অভিযান চালিয়ে এসব মদ জব্দ করা হয়। মাদকদ্রব্য নিয়ন্ত্রণ অধিদপ্তর, ঢাকা মহানগর পুলিশ (ডিএমপি), গোয়েন্দা পুলিশ (ডিবি) এবং আর্মড পুলিশ ব্যাটালিয়ন (এপিবিএন) যৌথভাবে এই অভিযান চালায়। অভিযানে এসব সংস্থার ৮৭ জন সদস্য অংশ নেন।  এই অভিযানে আরও ছিলেন মাদকদ্রব্য নিয়ন্ত্রণ অধিদপ্তরের উপপরিচালক (ঢাকা মেট্রো) মুকুল জ্যোতি চাকমা, সহকারী পরিচালক (উত্তর) খুরশীদ আলম ও সহকারী পরিচালক (দক্ষিণ) শামসুল আলম। মাদকদ্রব্য নিয়ন্ত্রণ অধিদপ্তর সূত্রে জানা গেছে, অভিযান চালানো তিনটি বাড়িতে প্রায় ২৫টি ছোট ঘর রয়েছে। এসব ঘরই চোলাই মদের কারখানা। পচা ভাতের সঙ্গে কেমিক্যাল মিশিয়ে এই মদ তৈরি করা হয়। প্লাস্টিকের ড্রামে তৈরি করা মদ রাখা হতো। গ্লাসে করে ক্রেতাদের কাছে এই মদ বিক্রি করা হতো। মদ বিক্রি ছাড়াও চিহ্নিত মাদক ব্যবসায়ীরাও জগন্নাথপুরের এই বাড়িতে আশ্রয় নেন বলে জানা গেছে। সহকারী পরিচালক (উত্তর) খুরশীদ আলম প্রথম আলোকে বলেন, বহুদিন ধরে খবর ছিল যে ভাটারার জগন্নাথপুর এলাকায় চোলাই মদের ব্যবসা হচ্ছে। গোপন সূত্রে খবর পেয়ে আজ সেখানে অভিযান চালিয়ে ১৪ জনকে গ্রেপ্তার ও ৩০ হাজার লিটার চোলাই মদ জব্দ করা হয়। গ্রেপ্তার ব্যক্তিদের বিরুদ্ধে আইনি ব্যবস্থা নেওয়া হচ্ছে। তিনি বলেন, জব্দ হওয়া মদ ঘটনাস্থলেই কেরোসিন দিয়ে ধ্বংস করা হয়েছে। অভিযান চালানো একটি বাড়ির হোল্ডিং নম্বর জানা গেছে। এর মালিক মো. সেলিম। তবে তাঁকে পাওয়া যায়নি। অবৈধ এই মাদক ব্যবসার সঙ্গে বাড়িগুলোর মালিক বা অন্য কেউ জড়িত থাকার বিষয়টি যাচাই করা হচ্ছে। 
false জনপ্রিয় সামাজিক যোগাযোগ মাধ্যম ফেসবুকের অ্যাকাউন্ট ডিএক্টিভেট করতে ৭০ হাজার টাকা লাগবে বলে এক সামাজিক জরিপে উঠে এসেছে। আমেরিকার টাফ্ট বিশ্ববিদ্যালয়ের গবেষকরা নিলামের ব্যবস্থা করেছিল যাতে ব্যবহারকারীরা একদিন থেকে এক বছর তাদের ফেসবুক অ্যাকাউন্ট বন্ধ রাখতে পারে কত টাকার বিনিময়ে।ওই গবেষণায় দেখা যায়, কোনো ব্যবহারকারীকে ৭০ হাজার টাকা দিলে তিনি তার অ্যাকাউন্টটি বন্ধ, হস্তান্তর বা ডিঅ্যাকটিভ করতে রাজি হন। এই গবেষণার প্রতিবেদন প্রকাশিত হয়েছে প্লোস ওয়ান জার্নালে।ওই জার্নালে মার্কিন অধ্যাপক জয় কোরিয়ান বলেন, ‘সোশ্যাল মিডিয়া এবং ইন্টারনেট এখন আমাদের জীবনকে বদলে দিয়েছে এবং আত্মীয়স্বজন বন্ধুবান্ধবের সঙ্গে কেমন করে যোগাযোগ রাখা হবে তা ঠিক করে দিচ্ছে কিন্তু কোনও প্রমাণ পাওয়া যায় না এই ইন্টারনেট আমাদের বড়লোক করে দিচ্ছে।’গবেষকরা তিনটি নিলাম করে এবং এজন্য নমুনা হিসেবে কলেজের ছাত্র, কমিউনিটি মেম্বার এবং অনলাইন থেকে সংগ্রহ করে নিয়েছে। কতদিন অ্যাক্যাউন্ট বন্ধ রাখা হয়েছে তার প্রমাণ দেখিয়ে অর্থ পেয়েছে। ফলে নিলামে অংশ গ্রহণকারীরা প্রকৃত অর্থে আর্থিক লাভবান হচ্ছে।দেখা গিয়েছে কমিউনিটি মেম্বারদের তুলনায় ছাত্রদের কাছে ফেসবুক বেশি মূল্যবান। তবে ২.২ মিলিয়ন ব্যবহারকারীর এই ফেসবুকের বাজার মূল্য হল ৪২০ মিলিয়ন ডলার মানে প্রতি ব্যবহারকারীর মূল্য প্রায় ১৯০ ডলার। অর্থাৎ সমীক্ষার তুলনায় এই মূল্য এক চতুর্থাংশের কম। সূত্র: আনন্দবাজার পত্রিকা 
false ঘোষণা আকস্মিক এসেছে। একই সাথে দুইজন ছেলের সাথে মেয়েরা চ্যাটিং করতে পারবে। যদি কেউ দুইজনের বেশি ছেলের সাথে চ্যাটিং করে তাহলে তার ফেইসবুক আইডি বাদ হয়ে যাবে। এটা শুধু মেয়েদের বেলায় প্রযোজ্য।আর এই ঘোষণায় মহা বিপদে পড়েছে মেয়েরা। আর খুশি হয়েছে হাজারো তরুণ সমাজ।আমরা কয়েকজন মেয়ের সাথে কথা বলার চেষ্টা করি, তারা আইডি বাদ হওয়ার ভয়ে আমাদের কথার কোনো জবাব দেয়নি। ছেলেরা খুশি হলে আবার পড়ুন –ঘোষণা আকস্মিক এসেছে। একই সাথে দুইজন ছেলের সাথে মেয়েরা চ্যাটিং করতে পারবে। যদি কেউ দুইজনের বেশি ছেলের সাথে চ্যাটিং করে তাহলে তার ফেইসবুক আইডি বাদ হয়ে যাবে। এটা শুধু মেয়েদের বেলায় প্রযোজ্য।আর এই ঘোষণায় মহা বিপদে পড়েছে মেয়েরা। আর খুশি হয়েছে হাজারো তরুণ সমাজ।আমরা কয়েকজন মেয়ের সাথে কথা বলার চেষ্টা করি, তারা আইডি বাদ হওয়ার ভয়ে আমাদের কথার কোনো জবাব দেয়নি।
false বন্ধুদের আড্ডায় আচমকা রাবার পোড়া গন্ধ পেলে আমরা অনেকেই চিৎকার করে উঠি, “মামা তুই পাদ দিসস পাদ দিসস” ! আবার অনেক সময় মজা করে এটাও বলি, “তোর পাদে তো বন্ধু হাতির গন্ধ ! তুই হাতির মত পাদ দেস !”মূলত এখান থেকেই প্রশ্ন আসে, হাতি কি আসলেই পাদ দেয়? যদি দেয়, তাহলে সে পাদে গন্ধ কেমন? কোত্থেকেই বা হাতির পাদ নিয়ে এমন মন্তব্যটি আসলো? চলুন জেনে নেয়া যাক…জ্বি হাতি পাদ দেয়। কিন্তু কেমন হবে সেই পাদের গন্ধ, তা জানতে হলে আপনাকে আগে জানতে হবে হাতি কি খায় !হাতির খাবারঘাসগাছের পাতাফুলবন্য ফলটুইগশাবকবাঁশকলাও কলাগাছএবার আপনি জানতে পারবেন কেমন হবে হাতির পাদের গন্ধ !হাতির পাদে গন্ধ কেমন ?হাতির পাদ বা বায়ুদূষণে গন্ধ খুব একটা খারাপ নয়। যেহেতু হাতি গাছপালা ও ফলমূল সহ অন্যান্য প্রাকৃতিক খাবার খায়, সেহেতু হাতির পাদে আপনি ভেষজ বা হারবাল নির্জাস পেতে পারেন। আপনি কিছুটা কলার সুভাসও পেতে পারেন।এ থেকে বুঝা যায়, লোকমুখে হাতির পাদ নিয়ে প্রচলিত যে কথাটি শোনা যায়, তা পুরোটাই গুজব বা বিভ্রান্তিকর তথ্য। একদল অসাধু লোক আপনাকে বিভ্রান্ত করার জন্য এসব ছলনার ফাঁদ পেতেছে। এসব ফাঁদে পা দিয়ে বিভ্রান্ত হবেন না। হ‍াতি মানবজাতিরই বন্ধু..
false এবার প্যান্টের ভেতর সাতটি সোনা সহ এক যাত্রীকে আটক করেছে শাহজালাল আন্তর্জাতিক বিমানবন্দর এর কাস্টমস কর্মকর্তারা। ৪০ লাখ টাকা মূল্যের এই সোনার বারগুলো ওই যাত্রীর প্যান্ট ও জুতার ভেতর লুকানো ছিলো। সোমবার রাতে এই লম্বা সোনার বারগুলো উদ্ধার করা হয়।  কাস্টমস হাউজ টিম জানায়, গত সোমবার রাতে সিঙ্গাপুর থেকে আসা রিজেন্ট এয়ারওয়েজের আরএক্স-৭৮৫ (RX-785) ফ্লাইটে ওই যাত্রী ঢাকায় আসেন। পরে তার প্যান্ট ও জুতার ভেতর তল্লাশি চালিয়ে ১০০ গ্রাম ওজনের সাতটি স্বর্ণের বার সহ ১০০ গ্রাম স্বর্ণালংকার পাওয়া যায়।বাণিজ্য মন্ত্রণালয়ের আমদানী অনুমতি ছাড়া এতগুলো বার আনায় এগুলো একেবারে জব্দ করা হয়। আসামীর বিরুদ্ধে আইনানুগ ব্যবস্থা নেয়া হয়েছে বলেও জানায় শাহজালাল বিমানবন্দর কাস্টমস।
false কোনো রকমের পুলিশ পাহারা ছাড়াই একজন সাধারণ যাত্রীর মতো অফিস শেষ করে লোকাল বাসে চেপে বাসায় ফিরেছেন তথ্য প্রতিমন্ত্রী তারানা হালিম।আজ বুধবার দুপুর সাড়ে ১২টার দিকে সচিবালয় থেকে বের হয়ে ৬ নম্বর বাসে করে গুলশানের বাসায় গেছেন তিনি। এসময় তিনি সাধারণ যাত্রীদের সঙ্গেও কথা বলেন।তথ্য প্রতিমন্ত্রীর জনসংযোগ কর্মকর্তা মো. এনায়েত হোসেন সাংবাদিকদের এ বিষয়ে জানান, অফিস শেষে বুধবার দুপুরে জিপিও মোড় থেকে ৬ নম্বর বাসে করে গুলশানের বাসায় ফিরেছেন প্রতিমন্ত্রী তারানা হালিম।এ সময় প্রতিমন্ত্রী বাসে করে ফেরায় উচ্ছ্বাস প্রকাশ করেছেন ওই বাসে থাকা যাত্রী, চালক ও তার সহকারীরা। এ সময় যাত্রীরা প্রতিমন্ত্রীর সঙ্গে সেলফি তুলেছেন।কী কারণে বাসে চড়ে বাসায় ফিরলেন জানতে চাইলে তারানা হালিম বলেন, সাধারণ মানুষের প্রতিক্রিয়া থেকে এ সিদ্ধান্ত নিয়েছি। প্রতিদিনই সাধারন মানুষের একটা অভিযোগ থাকে যে, সংসদ সদস্য-মন্ত্রীরা সড়ক পথের যানজট দেখেন না। সে কারণে সাধারণ মানুষের সঙ্গে চলাফেরা করে তিনি তাদের সমস্যাগুলো দেখতে চান।প্রতিমন্ত্রী বলেন, সাধারণ জনগণ যদি প্রতিদিন কষ্ট করে তাদের কর্মক্ষেত্রে পৌঁছাতে পারে তবে আমরা কেন পারব না? আমরা সবাই মানুষ। মানুষের কষ্টগুলো কাছ থেকে দেখতেই এমন সিদ্ধান্ত নিয়েছি। এখন থেকে প্রায় প্রতিদিন বাসে যাতায়াত করবেন বলেও তিনি জানান।এক প্রতিক্রিয়ায় তারানা হালিম বলেন, ১৫টাকা করে ভাড়া দিয়েছি, তারা ভাড়া নিতে চায়নি, আমি বলেছি সাধারণ মানুষের মতোই ভাড়া দেবো।এর আগে সকালে সচিবালয়ে এক অনুষ্ঠানে সাংবাদিকদের প্রশ্নে তারানা হালিম জানান, সরকারি কোন গুরুত্বপূর্ণ কাজ ছাড়া প্রতিদিনের অফিস যাওয়া-আসায় পাবলিক বাস ব্যবহার করতে চান তিনি।এই সিদ্ধান্ত নেওয়ার কারণ ব্যাখ্যা করে তিনি বলেন, “আমরা উঠাতে যদি তারা (বাসচালক) সচেতন হয়।’ 
false অতিরিক্ত পাবজি গেম খেলে মানসিক ভারসাম্য হারিয়ে হাসপাতালে ৬ তরুণ!ভারতে ঘটেছে এরকম একটি ঘটনা। ঘটেছে জম্মুর এক ফিটনেস ট্রেনারের ক্ষেত্রে । শুধু তিনিই নন, গত কয়েকদিনে আরো ছয় জন একই কারণে হাসপাতালে ভর্তি হয়েছেন।ভারতীয় গণমাধ্যম জিনিউজের খবরে বলা হয়, জম্মুর এক ফিটনেস ট্রেনার ১০ দিন আগে পাবজি খেলতে শুরু করে। তবে গণমাধ্যমে তার নাম প্রকাশ করা হয়নি।সম্প্রতি তিনি অস্বাভাবিক আচরণ করতে শুরু করেন। শেষে ওই যুবক নিজেকেই নানাভাবে আঘাত করতে শুরু করেন। পরিস্থিতি বেগতিক বুঝে তাকে হাসপাতালে ভর্তি করেন আত্মীয়রা।হাসপাতাল সূত্রে জানিয়েছে, যুবকের অবস্থা স্থিতিশীল নয়। পাবজি গেমেসের প্রভাবে আংশিক মানসিক ভারসাম্য হারিয়েছেন তিনি। তাকে কড়া পর্যবেক্ষণে রেখেছেন চিকিত্সকরা। তার চিকিত্সার জন্য একজন স্নায়ু চিকিৎককে নিয়োগ করা হয়েছে।তিনি জানিয়েছেন, ওই যুবক এখনো পাবজি’র ঘোর থেকে বের হতে পারেননি। তবে যুবক দ্রুত সুস্থ হয়ে উঠবেন বলে আশাবাদী ওই চিকিৎসক।হাসপাতাল সূত্রের খবর, এই নিয়ে গত কয়েকদিনে পাবজি খেলতে খেলতে মানসিক ভারসাম্য হারিয়ে ৬ জন ভর্তি হয়েছেন।বিশেষজ্ঞদের ধারণা, এই ৬ জন ছাড়াও আরো অনেকেই এই ধরনের সমস্যায় ভুগছেন। তবে তাদের পরিবার সমস্যার গুরুত্ব বুঝতে না পারায় হাসপাতালে আনেননি। সেক্ষেত্রে সেই সব যুবকরা আরও বড় ঝুঁকির সামনে দাঁড়িয়ে আছেন বলে মনে করছেন বিশেষজ্ঞরা।সূত্রঃ ডেইলি বাংলাদেশ